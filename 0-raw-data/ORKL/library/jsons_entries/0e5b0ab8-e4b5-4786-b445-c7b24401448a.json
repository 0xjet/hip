{
    "id": "0e5b0ab8-e4b5-4786-b445-c7b24401448a",
    "created_at": "2023-01-12T15:02:54.044113Z",
    "updated_at": "2025-03-27T02:05:36.306675Z",
    "deleted_at": null,
    "sha1_hash": "42abb1d292c56058c2e858274547ffba33ee9e41",
    "title": "2021-06-21 - Lolifox – kto za nim stał i co się z nim stało-",
    "authors": "",
    "file_creation_date": "2022-05-27T21:11:24Z",
    "file_modification_date": "2022-05-27T21:11:24Z",
    "file_size": 4019304,
    "plain_text": "# Lolifox – kto za nim stał i co się z nim stało?\n\n**payload.pl/co-sie-stalo-z-lolifoxem/**\n\nJune 21, 2021\n\nK…&#a! co się stało? Czemu Lolifox nie działa? Czy to już koniec?! – takie pytania można\nbyło znaleźć w sieci w połowie listopada 2020, po nagłym zniknięciu jednego ze znanych for\ncyberprzestępczych w Polsce. Przyjrzyjmy się, kto mógł za tym stać.\n\n[Lolifox to forum w sieci Tor budzące wiele kontrowersji z uwagi na poruszaną na nim](https://payload.pl/tag/tor/)\ntematykę (przestępczość, ataki hakerskie, pornografia itp.). To tzw. chan, czyli forum\nobrazkowe (wątki zamieszczane są w formie katalogów). W sieci niejednokrotnie pisano, że\n[nie da się „odzobaczyć” tego, co się na nim przeczyta. O Lolifoxie pisaliśmy już tutaj i](https://payload.pl/najlepsze-fora-cyberprzestepcze/) [tutaj.](https://payload.pl/mowia-o-nas/)\nNa jego stronach można było znaleźć instrukcje zainicjowania fałszywego alarmu\nbombowego, nawoływanie do formowania ruchów anarchistycznych, groźby zabójstwa\nadresowane do konkretnych polityków, urzędników państwowych czy innych osób\npublicznych.\n\nW listopadzie 2020 forum niespodziewanie znikło z sieci. Niemożliwym jest fakt, żeby\nskończyły się tematy czy zainteresowanie stroną. Znikło nagle, bez żadnej zapowiedzi czy\ninformacji o zmianie adresu…\n\n\n-----\n\nZbiegiem okoliczności (?) zniknięcie Lolifoxa nastąpiło w stosunkowo niedługim czasie po\nataku hakerskim w maju 2020 roku na serwer Internetowego Forum Policyjnego (IFP). W\nręce przestępców dostały się m.in. loginy, adresy e-mail i zahaszowane hasła użytkowników.\nTo nie pierwszy ani jedyny taki atak w sieci. Jednak ze względu na specyfikę zaatakowanego\nserwisu sprawa budziła dużo więcej kontrowersji. Nie wiadomo, kiedy dokładnie doszło do\nataku, ponieważ nie złapano nikogo za rękę. Administratorzy twierdzili, że o kradzieży\n\n\n-----\n\ndanych dowiedzieli się 24 maja 2020 roku. Serwis oficjalnie poinformował o tym fakcie\nzarówno na Facebooku, oraz w informacji rozesłanej do wszystkich użytkowników (o tym\nniżej).\n\n## Wróćmy jednak do samej witryny IFP\n\nInternetowe Forum Policyjne nie było\nbranżowym podwórkiem „niebieskich”. To\nspołeczność składająca się zarówno z\npolicjantów, jak i osób cywilnych. Łącznie\n100 tys. użytkowników, strona posiadała 0,5\nmln komentarzy. Jednym z głównych atutów\nforum była anonimowość wypowiedzi.\nWpisów można było dokonywać wyłącznie\npo uprzedniej rejestracji. Publikowano na\nnim rożnego rodzaju informacje dotyczące\npracy w policji, proponowanych zmian\nprzepisów, użytkownicy (prawdopodobnie\nfunkcjonariusze) wymieniali się\ndoświadczeniami, radami, narzekali na przełożonych, opisywali ich absurdalne decyzje, a\ntakże komentowali decyzje szefów MSWiA. Bardzo często publikowano screeny poufnych\npolicyjnych dokumentów. Po wspomnianym ataku obawiano się, że dane użytkowników\nwyjdą na jaw – co byłoby bardzo niekorzystne dla wielu użytkowników – wszak na forum\nczęsto przedstawiano działania policji w bardzo negatywnym świetle. Obecnie strona\ninternetowa IFP nie działa.\n\nZamiast charakterystycznego logo użytkowników witał komunikat: Trwają prace techniczne.\n_Przepraszamy…. To jednak nie była awaria. Administrator forum po ataku rozsyłał do_\nużytkowników mail z informacją o ataku hakerskim, jednak wiadomość ta była wątpliwej\ntreści:\n\n_Odkryliśmy, że została ujawniona nieokreślona liczba loginów, adresów e-mail oraz_\n_zaszyfrowanych haseł użytkowników IFP. Sugerujemy wszystkim użytkownikom_\n_natychmiastowe dokonanie zmiany używanych do tej pory haseł szczególnie, jeśli używają_\n_takich samych na innych serwisach internetowych._\n\n\n-----\n\nPodobna informacja pojawiła się na profilu społecznościowym forum. Policjanci byli\nzaniepokojeni, bo ich anonimowość stanęła pod znakiem zapytania.\n\nW sieci huczało – kto za tym stoi? Media ujawniały kolejne ślady wskazujące na to, że\n„ciemna strona internetu” mogła mieć udział w ataku. Śledczy policji śląskiej twierdzili, że\natak może być zaplanowaną akcją wymierzoną w dane użytkowników IFP.\n\n## I znów wracamy do Lolifoxa…\n\n…gdyż jeden z tropów prowadzi właśnie do jego społeczności. Na kilka dni przed atakiem\n(20 maja 2020) na tej właśnie grupie dyskusyjnej pojawił się intrygujący wpis:\n\n\n-----\n\nZamieszczony w tej wiadomości link kierował do plików awatarów Internetowego Forum\nPolicyjnego. Zapis: „byłoby fajnie wyciec bazę i robić wyjebki z kont policjantów” daje też\nwiele do myślenia.\n\n\n-----\n\nJuż wcześniej na Lolifox pojawiało się sporo „porad”, jak szkodzić organom ścigania. Ten\nwpis był jednak jednoznaczny. Zamieszczony w wiadomości wspomniany link sugerował, że\ndo systemu awatarów Internetowego Forum Policyjnego przemycono webshell. (Złośliwy\nfragment kodu napisany w dowolnym języku programowania dołączany do skryptów\nznajdujących się na serwerze lub stanowiący samodzielny plik. Jego zadaniem jest\nudostępnienie prostego, tajnego panelu do zarządzania plikami na czyimś serwerze. Tę\n[samą metodę ataku wykorzystano w przypadku Politechniki Warszawskiej.)](https://zaufanatrzeciastrona.pl/post/powazny-wyciek-wielu-danych-osobowych-studentow-politechniki-warszawskiej/)\n\nKolejną ciekawostką jest fakt, że na facebookowym profilu Polska Policja na początku maja\nna krótko pojawił się adres witryny president-soviet.ru:\n\n\n-----\n\nCzemu miała służyć taka informacja? Nie wiadomo. Jednak kojarząc oba fakty można było\nsię domyśleć, że przestępca może być w posiadaniu całej bazy danych IFP, a jednym z\nużytkowników forum mógł być ktoś z policyjnego zespołu social media.\n\n\n-----\n\nJak już wspomniałam, krótko po tym incydencie Lolifox zniknął ze sceny, a ci, którzy go\n[szukali, pisali w sieci, że jeszcze kilka tygodni po tym, ze stary link do forum na Torze](https://payload.pl/tag/tor/)\nprzekierowuje stronę na archiwum i pojawiają się świeże wpisy.\n\n\n-----\n\nPrzypuszczano że strona żyje a hakerzy planują kolejne akcje. Czy to możliwe, że znikło bez\necha, skoro jego użytkownicy ciągle planowali działalność wywrotową w Polsce?\n\n## Alarmy bombowe\n\nW feralnym 2020 roku głośno było także o fałszywych alarmach bombowych. O plagach tych\n[ataków pisaliśmy już tutaj. Wiele miejsc w Polsce zostało wówczas sparaliżowanych](https://payload.pl/stylometria/)\nfałszywymi alarmami bombowymi. Były to szczególnie instytucje państwowe: prokuratury,\nsądy, przedszkola, szkoły, uczelnie, szpitale, centra handlowe, media i transport publiczny).\nW mediach mówiło się, że maile są wysyłane z adresów z końcówką @secmail.pro. Prócz\npodejrzeń rzucanych na Rosję, czy działalność wywiadów, uwagę skupiali przedstawiciele\ndarknetu i znanego już nam Lolifoxa.\n\n\n-----\n\n## Zorganizowana grupa czy przypadkowy przestępca?\n\nŚledczy mieli nie lada zagwozdkę. Wiele informacji w darknecie wskazywało na to, że maile\nwysyłała zbieranina przypadkowych, aspołecznych ludzi z internetu, którzy uważają to za\ndoskonałą zabawę. Chcą poczuć adrenalinę i to, że mogą mieć wpływ na czyjeś życie w tak\nważnym jego momencie, jak matura, rozpoczęcie roku szkolnego itp.\n\nW sieci dudniło od komentarzy: alarmy bombowe w szkołach to głupi żart użytkowników\n_jednego z chanów, prawdopodobnie Lolifox Poland. Podczas matur w 2019 roku doszło do_\nponad 700 alarmów. Rok później jako winnego wskazano rosyjski wywiad GRU. „Dokładne\n_badanie treści e-maili z fałszywymi informacjami naprowadziło naszych ekspertów na_\n_serwery usytuowane w Sankt Petersburgu. Ustalono, że były już w przeszłości_\n\n\n-----\n\n_wykorzystywane do rozsyłania różnych treści, które miały wywołać zamieszanie w różnych_\n_częściach świata. Udało się też ustalić autorów całej akcji: to osoby zalogowane na kontach_\n_wykorzystywanych przez GRU – rosyjski wywiad wojskowy” – pisały media._\n\n## Co mają wspólnego Rosja i Lolifox?\n\n\n-----\n\nAutor tych wiadomości namawiał internautów, by rozsyłali je do poszczególnych szkół, w\nktórych miały się odbyć matury / premiery filmowe w kinach itp. Resztę wykonali już –\nnieświadomi, że działają dla Rosjan – internauci, którzy zainspirowani rozsyłali fałszywe\ninformacje. Część alarmów wysyłanych było też z automatycznych kont. Analiza wykazała,\nże ataków mogła dokonać grupa osób „skoordynowana” pod adresem lolifox.org. Pisano\nprzykładowe szablony wiadomości e-mail, instrukcje dotyczące uzyskiwania adresów\nszkolnych, w tym listy gotowe do pobrania oraz informacje o anonimowym sposobie\ndystrybucji wiadomości e-mail.\n\nW zabawę w alarmy bombowe czy inne cyberataki przestępcy bawili się już dużo wcześniej.\nJuż w 2019 roku na Lolifox określanym jako „polskie forum wywrotowe” jeden z wątków z 23\nstycznia 2019 roku, dotyczył bombardowania alarmów i nosił nazwę: „POMYSŁ NA\nZABAWĘ? CZY TO JEST ATAK TERRORYSTYCZNY?”\n\nAnonimowy autor wątku zamieścił codzienną listę artykułów opisujących kolejne alarmy\nbombowe, możliwe, że sprowokowane przez niego samego.\n\n\n-----\n\nPrzestępcy wzajemnie informowali się, w jaki sposób zachować anonimowość. Nakręcali się,\npodsyłając linki z informacjami o kolejnych alarmach bombowych (patrz wyżej). Internetowi\ndywersanci, działający na niekorzyść swojego państwa, szczególnie przykuwają uwagę\nobcych służb, które nakierowują ich działanie na własne cele. Niczego nieświadomi\nprzyczyniają się do tego, że służby realizują swoje cele w białych rękawiczkach. A te cele to\ndestabilizacja państwa polskiego, podważenie poczucia bezpieczeństwa obywateli i\ntestowanie skuteczności działania służb bezpieczeństwa.\n\nW styczniu 2020 alarmów bombowych było aż 125. Istnieje duże prawdopodobieństwo, że\nbyło ich więcej. Nie każdy alarm był opisany w mediach. Niektóre artykuły były\n[archiwizowane w sieci Tor. Z biegiem czasu wątek było tam coraz więcej wpisów. Omawiały](https://payload.pl/tag/tor/)\nkwestie anonimowości, pomysły na nowe alarmy itp.\n\nOstatni wpis na forum Lolifox pojawił się w grudniu 2020 roku, a więc już po „zdjęciu” aliasu\nlolifox.cc, który umożliwiał czytanie forum z poziomu otwartego Internetu.Jednak alarmy\nbombowe nadal miały miejsce. Choć zakres tych ataków wydawał się być duży mniejszy…\n\n## Społeczność Lolifox… jest, czy jej nie ma?\n\nAnalizując opisane zajścia i niewiele późniejsze zniknięcie Lolifoxa najpierw z otwartego\nInternetu, a chwilę potem również samej ukrytej usługi w sieci Tor – kusi stwierdzenie, że\nkwestie te mogą być powiązane Trudno uwierzyć w to że buntownicza społeczność Lolifoxa\n\n\n-----\n\nzwyczajnie odeszła w cień. Znudziła się swoją działalnością? Wystraszyła? Może gdzieś w\nprzepastnej cyberprzestrzeni działają pod inną nazwą (jakaś niewielka część działa pod\nadresem [https://endchan.org/4/).](https://endchan.org/4/)\n\nA Wy co o tym myślicie? Czy użytkownicy wywrotowego forum działają gdzieś jeszcze w\nczeluściach darknetu? Dajcie znać w komentarzach, albo tradycyjnie secmailem.\n\n\n-----",
    "language": "PL",
    "sources": [
        {
            "id": "05d7b179-7656-44d8-a74c-9ab34d3df3a2",
            "created_at": "2023-01-12T14:38:44.599904Z",
            "updated_at": "2023-01-12T14:38:44.599904Z",
            "deleted_at": null,
            "name": "VXUG",
            "url": "https://www.vx-underground.org",
            "description": "vx-underground Papers",
            "reports": null
        }
    ],
    "references": [
        "https://papers.vx-underground.org/papers/Malware Defense/Malware Analysis 2021/2021-06-21 - Lolifox – kto za nim stał i co się z nim stało-.pdf"
    ],
    "report_names": [
        "2021-06-21 - Lolifox – kto za nim stał i co się z nim stało-.pdf"
    ],
    "threat_actors": [
        {
            "id": "d90307b6-14a9-4d0b-9156-89e453d6eb13",
            "created_at": "2022-10-25T16:07:23.773944Z",
            "updated_at": "2025-03-27T02:02:09.974695Z",
            "deleted_at": null,
            "main_name": "Lead",
            "aliases": [
                "Casper",
                "TG-3279"
            ],
            "source_name": "ETDA:Lead",
            "tools": [
                "Agentemis",
                "BleDoor",
                "Cobalt Strike",
                "CobaltStrike",
                "RbDoor",
                "RibDoor",
                "Winnti",
                "cobeacon"
            ],
            "source_id": "ETDA",
            "reports": null
        }
    ],
    "ts_created_at": 1673535774,
    "ts_updated_at": 1743041136,
    "ts_creation_date": 1653685884,
    "ts_modification_date": 1653685884,
    "files": {
        "pdf": "https://archive.orkl.eu/42abb1d292c56058c2e858274547ffba33ee9e41.pdf",
        "text": "https://archive.orkl.eu/42abb1d292c56058c2e858274547ffba33ee9e41.txt",
        "img": "https://archive.orkl.eu/42abb1d292c56058c2e858274547ffba33ee9e41.jpg"
    }
}