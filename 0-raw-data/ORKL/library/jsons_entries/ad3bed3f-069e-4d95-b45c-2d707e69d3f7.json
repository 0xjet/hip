{
    "id": "ad3bed3f-069e-4d95-b45c-2d707e69d3f7",
    "created_at": "2023-01-12T15:06:10.425993Z",
    "updated_at": "2025-03-27T02:05:54.825684Z",
    "deleted_at": null,
    "sha1_hash": "aebc3bc4baf25020e2deccd2d5e0ba212df079c4",
    "title": "2020-03-02 - Pažnja- Novi opasni ransomware pwndLocker i u Srbiji!",
    "authors": "",
    "file_creation_date": "2022-05-29T01:01:13Z",
    "file_modification_date": "2022-05-29T01:01:13Z",
    "file_size": 1467021,
    "plain_text": "# Pažnja: Novi opasni ransomware pwndLocker i u Srbiji, napadnut Novi Sad!\n\n**[it-klinika.rs/blog/paznja-novi-opasni-ransomware-pwndlocker-i-u-srbiji](https://www.it-klinika.rs/blog/paznja-novi-opasni-ransomware-pwndlocker-i-u-srbiji)**\n\nOtkriven je novi ransomware koji je mesecima delovao daleko od javnosti. Pretnja je\nglobalna, napadnute su organizacije širom sveta, tako da treba biti oprezan i ažurirati\ndefinicije AV rešenja. Napadači određuju cenu otkupnine u zavisnosti od veličine mreže,\nbroja zaposlenih i godišnjih prihoda. Posle napada na gradove u SAD-u, saznajemo da je\nnapadnut i jedan grad u Srbiji!\n\n_Slika 1. Poruka o otkupnini, pwndLocker. Izvor slike: MalwareHunterTeam._\n\nU poruci o otkupnini, napadači navode da će dekriptor čuvati mesec dana i apeluju na žrtve\nda im se jave u roku od dva dana kako bi dobili \"popust\". Takođe, posle 2 nedelje cena se\nduplira. Još jedna pretnja žrtvama je da će osetljive informacije koje su prikupili iz mreže\n\n\n-----\n\norganizacije pustiti u javnost.\n\nOvaj ransomware, pored toga što zaključava podatke, pokušava da obriše i Shadow kopije i\nda \"ubije\" procese i servise AV rešenja. Prema prvim informacijama, najverovatnije se radi o\nciljanom ransomwaru koji napada tzv. \"high-value\" mete.\n\nTehničke detalje možete videti na slikama ispod, autor je Vitali Kremez:\n\n\n-----\n\n-----\n\nSymantec ga detektuje kao ML.Attribute.HighConfidence Trojan Horse, a Fortinet kao\n**W32/AntiAV!tr.**\n\n## Update\n\n[Potvrđeno je da je u pitanju napad na Novi Sad, što je preneo i portal 021. Tokom vikenda](https://www.021.rs/story/Novi-Sad/Vesti/235654/Blokirani-serveri-novosadskih-sluzbi-hakeri-traze-bitkoine-da-bi-otkljucali-vredne-baze-podataka.html)\nkriptovani su serveri gradskih uprava i nekoliko drugih javnih službi preko JKP Informatika.\nGradske kamere trenutno ne funkcionišu, a zaposlenima u gradskim službama rečeno je da\nne mogu da pristupe svojim mejlovima.\n\n## Novi Sad odbio da plati napadačima - 04.03.2020.\n\n[Kako prenosi portal 021, gradska uprava Novog Sada neće platiti otkupninu. Napadači su](https://www.021.rs/story/Novi-Sad/Vesti/235796/Novi-Sad-odbio-da-plati-otkup-hakerima-i-ostao-bez-baza-podataka.html)\nprvobitno tražili 50 BTC (oko €400.000), a kasnije spustili cifru na 20 BTC. S obzirom na to\nda je i backup zaražen virusom, odnosno zaključan, Novi Sad će ostati bez svih kriptovanih\npodataka. Nije saopšteno šta je sve nestalo i koje su razmere napada. Gradonačelnik Novog\nSada Miloš Vučević je izjavio da je upad u sistem izvršen preko emaila.\n\n## Napadi u SAD-u\n\n[Prema pisanju portala Bleeping Computer, pwndLocker targetira velike kompanije i lokalnu](https://www.bleepingcomputer.com/news/security/new-pwndlocker-ransomware-targeting-us-cities-enterprises/)\n(javnu) upravu. Ovaj ransomware se pojavio u drugoj polovini 2019, a iznosi koje zahtevaju\nod svojih žrtava kreću se od $175.000 do $660.000 (isplata se vrši u Bitcoin kripto valuti).\nJoš uvek nije poznato da li je neko od žrtava pristao da plati otkupninu.\n\nJedan od uspešnih napada ove grupe izvršen je na Lasalle County u državi Ilinois, a za\ndekriptor traže 50 BTC ($442.000). Tvrde i da su pre zaključavanja najpre izvukli sve\npodatke sa mreže, ali za to nisu pružili dokaz. Lasalle County ne planira da plati.\n\n## PwndLocker Ransomware\n\nPwndLocker pokušava da isključi nekoliko Windows servisa preko 'net stop' komande kako\nbi mogao da kriptuje podatke. Neke od aplikacija čije servise \"gađa\" su: Veeam, Microsoft\nSQL Server, MySQL, Exchange, Acronis, Zoolz, Backup Exec, Oracle, Internet Information\nServer (IIS), ali i AV rešenja Kaspersky, Malwarebytes, Sophos i McAfee. Takođe, na meti su\ni različiti procesi koje pokušava da prekine - Firefox, Word, Excel, Access i druge procese\nvezane za bezbednosna rešenja, backup i database servere.\n\nZatim pomoću sledećih komandi \"čisti\" Shadow Volume kopije kako ne žrtva ne bi mogla da\nvrati fajlove:\n\n\n-----\n\nvssadmin.exe delete shadows /all /quiet\n\nvssadmin.exe resize shadowstorage /for=D: /on=D: /maxsize=401MB\n\nvssadmin.exe resize shadowstorage /for=D: /on=D: /maxsize=unbounded\n\nKada izvrše sve pripreme, PwndLocker kreće da zaključava računare, ali preskače fajlove sa\nsledećim ekstenzijama:\n\n.exe, .dll, .lnk, .ico, .ini, .msi, .chm, .sys, .hlf, .lng, .inf, .ttf, .cmd, .bat, .vhd, .bac, .bak,\n.wbc, .bkf, .set, .win, .dsk\n\nTakođe, preskače i sve fajlove na sledećim lokacijama (folderima):\n\n\n-----\n\n$Recycle.Bin\n\nWindows\n\nSystem Volume Information\n\nPerfLogs\n\nCommon Files\n\nDVD Maker\n\nInternet Explorer\n\nKaspersky Lab\n\nKaspersky Lab Setup Files\n\nWindowsPowerShell\n\nMicrosoft\n\nMicrosoft.NET\n\nMozilla Firefox\n\nMSBuild\n\nWindows Defender\n\nWindows Mail\n\nWindows Media Player\n\nWindows NT\n\nWindows Photo Viewer\n\nWindows Portable Devices\n\nWindows Sidebar\n\nWindowsApps\n\nAll Users\n\nUninstall Information\n\nMicrosoft\n\n\n-----\n\nAdobe\n\nMicrosoft\n\nMicrosoft_Corporation\n\nPackages\n\nTemp\n\nMalwareHunterTeam je primetio da u zavisnosti od žrtve, zaključani fajlovi dobijaju ekstenzije\n**.key ili .pwnd. Uzorak koji je Bleeping Computer analizirao ima .key ekstenziju, što se vidi na**\nslici ispod:\n\n_Slika 6. Fajlovi koje je kriptovao pwndLocker. Izvor slike: Bleeping Computer._\n\nKada završe proces enkripcije podataka, na više lokacija (uključujući i desktop) ostavljaju\ntekstualni fajl, odnosno poruku o otkupnini sa nazivom H0w_T0_Rec0very_Files.txt, a kao\ndokaz da će dekriptor raditi, nude da besplatno otključaju do 2 fajla.\n\n© 2022 IT klinika & Net++ technology. All Rights Reserved.\n\n\n-----",
    "language": "CS",
    "sources": [
        {
            "id": "05d7b179-7656-44d8-a74c-9ab34d3df3a2",
            "created_at": "2023-01-12T14:38:44.599904Z",
            "updated_at": "2023-01-12T14:38:44.599904Z",
            "deleted_at": null,
            "name": "VXUG",
            "url": "https://www.vx-underground.org",
            "description": "vx-underground Papers",
            "reports": null
        }
    ],
    "references": [
        "https://papers.vx-underground.org/papers/Malware Defense/Malware Analysis 2020/2020-03-02 - Pažnja- Novi opasni ransomware pwndLocker i u Srbiji!.pdf"
    ],
    "report_names": [
        "2020-03-02 - Pažnja- Novi opasni ransomware pwndLocker i u Srbiji!.pdf"
    ],
    "threat_actors": [],
    "ts_created_at": 1673535970,
    "ts_updated_at": 1743041154,
    "ts_creation_date": 1653786073,
    "ts_modification_date": 1653786073,
    "files": {
        "pdf": "https://archive.orkl.eu/aebc3bc4baf25020e2deccd2d5e0ba212df079c4.pdf",
        "text": "https://archive.orkl.eu/aebc3bc4baf25020e2deccd2d5e0ba212df079c4.txt",
        "img": "https://archive.orkl.eu/aebc3bc4baf25020e2deccd2d5e0ba212df079c4.jpg"
    }
}