{
    "id": "55b17c4f-0894-49ce-8454-447b872625da",
    "created_at": "2023-01-12T15:00:26.779395Z",
    "updated_at": "2025-03-27T02:10:07.406379Z",
    "deleted_at": null,
    "sha1_hash": "e05416c86ead7ed9ce9c62ce2176fb58ee5ddf66",
    "title": "2021-11-17 - Sorveglianza- l’azienda italiana che vuole sfidare i colossi NSO e Palantir",
    "authors": "",
    "file_creation_date": "2022-05-27T21:08:58Z",
    "file_modification_date": "2022-05-27T21:08:58Z",
    "file_size": 114360,
    "plain_text": "# l’azienda italiana che vuole sfidare i colossi NSO e Palantir\n\n**irpimedia.irpi.eu/sorveglianze-cy4gate/**\n\n#Sorveglianze\n\nSorveglianza: l’azienda italiana che vuole sfidare i colossi NSO e Palantir\n\nCy4gate è un’azienda di cybersicurezza a 360 gradi. Vende in tutto il mondo, dittature comprese, competendo con società coinvolte in scandali\nlegati a repressione di oppositori e giornalisti\n\n17 Novembre 2021\n\nLorenzo Bagnoli\n\nRiccardo Coluccini\n\nCybertranquillity è il motto: tranquillità cibernetica. Alle infinite minacce virtuali, Cy4gate risponde offrendo ai suoi clienti servizi di difesa per\ngarantire sicurezza e protezione. La campagna di marketing funziona, i numeri dell’azienda sono solidi. Al lancio del 24 giugno 2020 sul listino\ndell’Aim, il mercato borsistico per piccole e medie imprese, è un successo. Il titolo sale del 28% il primo giorno e del 110% in sei mesi. L’offerta\npubblica iniziale va meglio del previsto e Cy4gate vince il primo premio «per la migliore strategia di utilizzo del mercato dei capitali nella\n[sezione di raccolta fondi sul Mercato AIM di Borsa Italiana per l’anno 2020». Oggi le performance sono meno clamorose e secondo le analisi](https://www.teleborsa.it/azioni/cy4gate-cy4-it0005412504-SVQwMDA1NDEyNTA0/analisi?tab=2)\ndi TeleBorsa il titolo, data la sua volatilità, «risulta essere al centro dell’attenzione soprattutto di quegli investitori propensi al rischio». In termini\ndi bilancio la società è solida: nel 2020 ha registrato entrate pari a 12,5 milioni di euro, un aumento di circa il 69% rispetto all’anno precedente.\n\nNata come joint venture tra Elettronica Group ed Expert System nel 2014, Cy4gate è la prima società italiana che combina cybersecurity in\nsenso stretto, servizi di intercettazione per polizie internazionali e intelligence ad ampio spettro, quella che Cy4gate definisce Continuous\nIntelligence. Elettronica è un’azienda che vende apparecchiature di bordo in ambito militare, dalla marina all’aviazione, tecnologie per la\n“guerra elettronica” come strumenti anti-drone, sistemi per la rilevazione di minacce e per la sorveglianza delle comunicazioni. Expert System,\ninvece, lavora nel settore dell’intelligenza artificiale e sviluppa un software, COGITO, in grado di analizzare e comprendere le informazioni\ncontenute nei testi.\n\n## IrpiMedia è gratuito\n\nOgni donazione è indispensabile per lo sviluppo di IrpiMedia\n\n[Scegli tu quanto donare](https://irpimedia.irpi.eu/sostienici/)\nL'inchiesta in breve\n\nCy4gate ha registrato entrate pari a 12,5 milioni di euro nel 2020, un aumento di circa il 69% rispetto all’anno precedente. Il suo obiettivo\nè quello di sfidare i due competitor, NSO e Palantir, aziende note per gli abusi delle proprie tecnologie da parte di regimi autoritari e per\nl’impiego di strumenti di monitoraggio dei social media.\nCy4gate ha registrato contratti in quasi tutto il mondo: Emirati Arabi, Arabia Saudita, Pakistan, Qatar, Asia Centrale (non specifica dove),\nAmerica Latina (almeno Argentina e Messico), ma ci sono anche la Nato e progetti europei. Molti di questi Paesi sono già stati coinvolti\nin abusi delle tecnologie di sorveglianza in passato.\nD-SINT è la piattaforma di Cy4gate per sfidare Palantir: un sistema che monitora i social media e altri database per estrarre informazioni\ngrazie ad algoritmi di intelligenza artificiale, tra cui quelli di riconoscimento facciale e di oggetti, e prendere così decisioni con il supporto\ndei dati.\nEpeius invece è il sistema per le intercettazioni con cui Cy4gate vorrebbe sfidare NSO. Il sistema sarebbe in grado di prendere il\ncontrollo degli smartphone ed estrarre informazioni private. Cy4gate ha già però avuto alcuni passi falsi con Epeius, la Procura di Napoli\nha infatti sospeso l’uso del sistema per alcuni disservizi.\nCy4gate, NSO e Palantir hanno visto nella pandemia di Covid-19 un’opportunità per espandere il proprio mercato: tutte e tre hanno infatti\nofferto sistemi o per il tracciamento dei contatti o per aiutare nell’analisi dei dati legati alla pandemia—in molti casi queste operazioni\nsono finite al centro di scandali.\n\nIn Italia Cy4gate non ha concorrenti: nessuno è in grado di offrire tutti questi servizi e prodotti insieme. All’estero, invece, i nomi dei grandi\n_competitor – i quali hanno ancora un volume d’affari che non è nemmeno comparabile con quello dell’azienda italiana – sono Palantir e NSO_\nGroup. È la stessa Cy4gate a riconoscerli come competitor e punti di riferimento, includendoli in presentazioni e parlandone in interviste.\n\nLa prima è una società americana il cui nome è indissolubilmente legato al settore militare americano e di cui uno dei fondatori – Peter Thiel –\nè stato un [grande finanziatore di Donald Trump. La seconda è il gruppo israeliano che ha creato Pegasus, lo spyware che ha infettato i telefoni](https://www.nytimes.com/2016/10/16/technology/peter-thiel-donald-j-trump.html)\n[di politici, attivisti e giornalisti di mezzo mondo protagonista dell’inchiesta Pegasus Project e recentemente incluso nella blacklist degli Usa](https://irpimedia.irpi.eu/cybersicurezza-nso-impatto-pegasus-project/)\ndelle aziende con cui non fare affari\n\n\n-----\n\np odott co cu Cy gate a te o e d s da e SO e a a t so o due spett a e te u so t a e pe e te cetta o, _pe us, e u a_\npiattaforma in grado di raccogliere e analizzare informazioni presenti online o raccolte direttamente dai dispositivi elettronici e digitali, D-SINT.\n\nL'inchiesta\n\n[#Sorveglianze è una serie che indaga su nuovi protagonisti e industria dei think tank del comparto della cybersicurezza in Italia. Nasce dalla](https://irpimedia.irpi.eu/sorveglianze)\ncollaborazione tra IrpiMedia e Privacy International, organizzazione britannica che si occupa di sorveglianza di massa e difesa dei diritti umani.\n\n[In un’intervista del dicembre 2020 al canale Youtube specializzato Vivere di dividendi l’allora amministratore delegato Eugenio Santagata –](https://www.youtube.com/watch?v=OwTx3r1vFso)\noggi a Telsy, azienda che si occupa di sicurezza delle infrastrutture di telecomunicazioni che appartiene al gruppo Telecom – specificava che\nper alcune attività di cyber intelligence offensive, quelle che hanno bisogno delle autorizzazioni di magistratura e governi, «noi passiamo dalla\nparte di chi fa ethical hacking e quindi dalla parte dei buoni». Con questa considerazione Santagata sembra accorpare due diversi prodotti di\nCy4gate: la raccolta di informazioni pubbliche online da un lato e dall’altra le intercettazioni tramite spyware per conto di organi inquirenti.\nAll’interno del mercato della sorveglianza in continua espansione, è quest’ultimo il settore dove ci sono stati i maggiori abusi. Al centro degli\nscandali ci sono state spesso aziende italiane come l’ex Hacking Team (ora nota con il nome di Memento Labs), Area SpA, e RCS, accusate\ndi malfunzionamenti delle proprie tecnologie, presunte violazioni dell’export o abusi.\n\n### Sorveglianza globale\n\nPaesi o aree geografiche dove l’azienda Cy4gate dice di avere esportato propri prodotti, siglato contratti e sviluppato il proprio business. In\nmolti casi l’azienda non offre dettagli sull’identità dell’acquirente\n\nLa geografia delle vendite di Cy4gate\n\nIl fatturato 2019 di Cy4gate è composto al 30% da vendite all’estero, al 70% da vendite nel mercato italiano. L’obiettivo dell’azienda è\nraggiungere un perfetto equilibrio tra i due nei prossimi anni. In Italia i clienti istituzionali spaziano dal Ministero della Giustizia alla Corte dei\nConti, dalla Presidenza del Consiglio dei ministri fino ai carabinieri e, da ultimo, l’Esercito e la Direzione degli Armamenti Navali del Ministero\ndella Difesa italiano.\n\nNel 2016, a due anni dalla nascita, si registrano i primi export in Medio Oriente e Asia, potenziati ulteriormente tra 2018 e 2019. Nel 2017\nl’export produce 4 milioni di euro senza ben chiarire con quali Paesi. Nelle presentazioni spesso non si leggono nomi di Paesi ma vaghe\nindicazioni geografiche. Tra i pochi che si trovano ci sono Pakistan, Qatar, Arabia Saudita, gli Emirati Arabi e il Gabinetto degli Emirati,\nl’esecutivo del governo federale emiratino che in questo momento è guidato dallo sceicco di Dubai Mohammed bin Rashid Al Maktoum, che\nricopre il ruolo di primo ministro e ministro della Difesa dell’intera federazione dei sette emirati. Sono Paesi in cui altri big del settore sono finiti\nspesso invischiati in qualche scandalo.\n\nNegli ultimi due anni Cy4gate ha ottenuto un contratto da 110 milioni con il Centro di Eccellenza della NATO; ha stretto accordi con agenzie\ngovernative delle marine militari di Paesi del Nord America e del Golfo per tecnologie sia di cyber intelligence che di sicurezza informatica, per\nun valore complessivo di 3 milioni; ha realizzato una piattaforma di cyber intelligence da 600 mila dollari per un governo dell’America Latina (e\nha depositato il marchio in Messico); ha venduto una soluzione di cyber intelligence da 300 mila euro per un governo di un Paese dell’Asia\nCentrale; ha firmato contratti di ricerca e sviluppo con un’azienda europea che si occupa di aerospazio e difesa.\n\nMa ci sono anche progetti europei, come GalilEO for EU DEfence (GEODE) dove Cy4gate partecipa in un consorzio di aziende con l’obiettivo\ndi promuovere lo sviluppo delle capacità militari all’interno dell’Unione europea sfruttando Galileo, un sistema civile di posizionamento e\nnavigazione satellitare sviluppato in Europa. E contratti e attività con la Nato nel settore della difesa informatica. La stessa Nato ha selezionato\nCy4gate come fornitore ufficiale delle agenzie governative o di difesa aderenti al Nato Codification System, una sorta di albo fornitori\nufficialmente riconosciuti dalla Nato.\n\nDove non ci sono contratti, l’azienda sfrutta quelli dell’azionista di maggioranza e controllante Elettronica, come riportato nel documento di\nquotazione all’AIM. Nel 2019, ad esempio, sono state eseguite attività su diversi contratti assegnati da Elettronica: sei riguardano clienti italiani\no esteri dove Cy4gate è subfornitore e, si legge sempre nel documento, la collaborazione per la fornitura a due clienti esteri di una piattaforma\ndi intelligence e altri due in ambito militare relativi alla sicurezza informatica.\n\nIn altri casi svolge «incisive azioni di business development e sales» come si legge nei documenti di bilancio del 2018. Queste azioni\nriguardano: «America Latina (Argentina e Messico), paesi del Golfo (oltre a UAE, Arabia Saudita, Kuwait, Qatar), Asia (Pakistan, Cina e\nIndonesia), Africa (Algeria, Nigeria) molto spesso in coordinamento con le iniziative e la forza vendite di Elettronica».\n\n## La rivale Palantir\n\nIl software con il quale Cy4gate sfida Palantir sul terreno delle piattaforme di intelligence si chiama D-SINT, acronimo di Digital Signal\nIntelligence: raccoglie, processa e mette in correlazione dati che hanno formato e provenienza diversi, dalle immagini dei social network fino\nalle informazioni presenti nel dark web. «L’informazione giusta, al momento giusto, alle persone giuste, nel modo giusto», afferma l’azienda in\nuna brochure di presentazione. L’analisi è facilitata dall’uso del software COGITO, sviluppato da Expert System (una delle due società da cui è\nnata Cy4gate), e dal software di riconoscimento facciale e di oggetti sviluppato da iCTLab, spin-off dell’Università di Catania. L’integrazione –\nsi legge in una presentazione del 2019 – permetterà di effettuare ad esempio una ricerca su un individuo all’interno di testi, all’interno di\ndatabase di immagini, o su Twitter e lo stesso vale per gli oggetti.\n\n\n-----\n\ne due a e de e a o a c e p oc to d s uppa e u op o e pe co osc e to oca e e at o a poss b te cetta o te e o c e o\nfile audio raccolti in database o da dispositivi portatili». Sempre nelle slide, le due aziende sottolineano però una criticità nell’uso di questo tipo\ndi algoritmi per il riconoscimento: «Data la crescente polarizzazione del focus sulla questione della privacy, questo ambito rappresenterà un\nfattore critico per l’utilizzo dei dati raccolti e analizzati».\n\nScreenshot tratto dalla presentazione tenutasi durante il Workshop “AI for Cybersecurity” del 18 marzo 2019 presso il Centro Congressi\nAuditorium della Tecnica. Oggetto della presentazione sono le capacità della piattaforma D-SINT che può sfruttare anche algoritmi di\nriconoscimento facciale e di oggetti sviluppati da iCTLab\n\nÈ un mercato per pochi quello delle piattaforme di intelligence come D-SINT, in grado di analizzare una molteplicità di dati provenienti da\nqualsiasi tipo di fonte, sia pubbliche sul web sia database privati. Negli ultimi anni si è distinto, tra luci e ombre, il gruppo Palantir Technologies,\nil cui software, scrive Bloomberg in un [articolo del 2018, è in grado di «conoscere tutto su di te».](https://www.bloomberg.com/features/2018-palantir-peter-thiel/)\n\n[Palantir è stata fondata nel 2003 dal venture capitalist Peter Thiel, tra i co-fondatori di PayPal che nel 2016, scrive Buzzfeed, ha cercato di](https://www.buzzfeednews.com/article/rosiegray/peter-thiel-donald-trump-white-nationalist-support)\ntrasformarsi nel filantropo finanziatore dell’alt-right americana, la galassia di destra eversiva – che mescola insieme cospirazionismo, tratti di\nanticapitalismo e suprematismo bianco che sostiene strenuamente l’ex presidente degli Stati Uniti Donald Trump Sin dalla sua fondazione\n\n\n-----\n\na a t a co abo ato co C e e tago o g a sta e aq, ce e do a a e t da Q e, a soc età d est e to o p o t\nlegata alla stessa CIA che promuove l’innovazione nel settore tecnologico. Palantir non si occupa direttamente di intercettazioni ma permette\ndi analizzare i dati già raccolti, fornendo analisi e mostrando collegamenti: in questo modo è più facile prendere decisioni.\n\nOltre agli impieghi nel settore militare, i software prodotti da Palantir sono stati utilizzati dalla United States Immigration and Customs\n[Enforcement (ICE), l’agenzia federale statunitense che si occupa delle frontiere, per individuare e deportare immigrati irregolari. Palantir ha](https://www.vice.com/en/article/pkeg99/palantirs-ceo-finally-admits-to-helping-ice-deport-undocumented-immigrants%20)\n[fornito anche un software di polizia predittiva alle forze dell’ordine della città di Los Angeles per monitorare, identificare e sorvegliare persone](https://www.buzzfeednews.com/article/carolinehaskins1/training-documents-palantir-lapd)\nritenute sospette: alcune analisi del funzionamento del software sembrano già indicare che a pesare in maniera significativa sulle decisioni\nsiano [pregiudizi su base razziale. Su Palantir, però, sembrano emergere anche altre ombre. Secondo Intelligencer, una sezione del New York](https://theintercept.com/2021/01/30/lapd-palantir-data-driven-policing/)\n_Magazine, ex appartenenti all’esercito e ufficiali dell’intelligence hanno sottolineato come il successo di Palantir sia più legato al fatto di avere_\nun’interfaccia pulita e semplice per vedere i dati e non all’effettivo utilizzo di una tecnologia avanzata.\n\n## Alla prova della pandemia\n\nSia Cy4gate, sia Palantir, con il perdurare della pandemia hanno cercato di introdursi anche nel mercato della sanità europeo. Cy4gate nei\nprimi mesi della pandemia, ha annunciato la creazione del sistema HITS, Human Interaction Tracking System, un sistema di tracciamento dei\ncontagi da coronavirus. Hits era stato proposto anche al governo, che poi ha preferito Immuni, al contrario di altre aziende private che hanno\nadottato il software di Cy4gate.\n\n## Vuoi fare una segnalazione?\n\nDiventa una fonte. Con IrpiLeaks puoi comunicare con noi in sicurezza\n\n[Clicca qui](https://irpimedia.irpi.eu/diventa-una-fonte/irpileaks/)\n\n### Per approfondire\n\n\n-----\n\n## Il glossario della cybersecurity\n\nUna rassegna dei termini più comuni all’interno del settore della cyber sicurezza\n\nPalantir è riuscita ad agganciare i sistemi sanitari nazionali. I nuovi contratti legati alla pandemia sono tra le ragioni del +49% nel flusso di\n[cassa messo a bilancio dalla società nel secondo trimestre del 2021. Il governo greco ha siglato un accordo segreto per condividere dati](https://www.theguardian.com/world/2021/apr/02/seeing-stones-pandemic-reveals-palantirs-troubling-reach-in-europe)\nsanitari della popolazione con Palantir e, a seguito dello scandalo emerso, l’Autorità per la privacy greca ha avviato un’indagine e il governo\navrebbe concluso ogni collaborazione e fatto cancellare i dati.\n\nUn accordo simile c’è stato anche nel Regno Unito con il National Health Service (NHS), il servizio sanitario nazionale, dove però due cause\n[giudiziarie portate avanti da organizzazioni della società civile, openDemocracy e Foxglove, hanno spinto il governo britannico a promettere di](https://www.opendemocracy.net/en/opendemocracyuk/the-uk-government-has-ended-palantirs-nhs-data-deal-but-the-fight-isnt-over/)\nconcludere l’accordo con Palantir. Simili problemi sulla trasparenza degli accordi e delle finalità dei dati raccolti, hanno messo Palantir al\n[centro delle attenzioni politiche anche negli USA.](https://privacyinternational.org/examples/4040/us-politicians-demand-greater-transparency-palantir-work-hhs-data)\n\n\n-----\n\nScreenshot tratto dalle slide della presentazione per la Conferenza Virtuale dell’AIM datata 27 maggio 2021. Nella foto si vedono i competitor\nselezionati da Cy4gate nei rispettivi settori di mercato. Oltre a Palantir e NSO, ci sono anche altri nomi noti in Italia come IPS, RCS, e SIO, tutti\ncoinvolti nel settore delle intercettazioni per le procure.\n\n[Anche NSO Group, la società israeliana protagonista del Pegasus Project che collabora con le agenzie di intelligence di mezzo mondo, in](https://irpimedia.irpi.eu/cybersicurezza-nso-impatto-pegasus-project/)\ntempi di pandemia ha cercato di sviluppare un software per il contact tracing. Fleming, questo è il nome del software, ha però avuto difficoltà\nfin dal lancio. L’azienda è stata accusata di aver utilizzato durante il lancio dati personali di trentamila persone reali, ignare che i dati dei propri\nspostamenti fossero usati nelle presentazioni dei prodotti, circostanza che sarebbe una violazione della privacy. Il cattivo risultato sul fronte\ntracciamento rischia di trasformarsi in una perdita economica, dato che già gli indicatori hanno spinto la società di rating Moody’s a declassare\nl’affidabilità creditizia a B3 a maggio 2021.\n\n## I software per competere sulle intercettazioni\n\n\n-----\n\nSO è u pu to d e e to sop attutto pe e te cetta o e e att tà d so eg a a de a po a Qu Cy gate o e t e s ste _pe us,_\n_Hydra e Gens.AI. Epeius è uno spyware che può essere installato sugli smartphone e i dispositivi di una persona per monitorare le sue attività_\ned estrarre, ad esempio, copia dei dati delle chat e foto, dati sulla posizione e email. Hydra invece permette di monitorare la navigazione\nonline, individuando le applicazioni usate, i siti web visitati, e se si fa uso di VPN o del Tor Browser – due tecnologie che permettono di\nnavigare in modalità più sicura e nascondere la propria identità. L’utilizzo di Epeius e Hydra è «riservato alle Forze di Polizia e alle Agenzie di\nIntelligence Italiane ed estere», si legge in un documento di Cy4gate.\n\n_Gens.AI, invece, permette di creare e gestire dei falsi profili da usare sui social network, facilitando le attività di indagine: in questo modo gli_\nagenti possono interagire con le persone senza destare sospetti.\n\n[Le prime tracce pubbliche di Epeius sono emerse in collegamento con l’Italia, secondo un articolo di Motherboard pubblicato a febbraio 2021](https://www.vice.com/en/article/akdqwa/a-spyware-vendor-seemingly-made-a-fake-whatsapp-to-hack-targets%20)\nche ha rivelato la presenza di una finta pagina WhatsApp in italiano che avrebbe permesso l’installazione di un modulo in grado di inoculare\n_Epeius. Non è chiaro quale fosse lo scopo della pagina, se utilizzata per attività dell’intelligence italiana o per intercettazioni durante le indagini_\n[di polizia. Quel che è certo, però, è che l’azienda ha già problemi con le procure italiane: la procura di Napoli ha infatti sospeso l’uso di uno](https://www.ilfattoquotidiano.it/2021/02/10/intercettazioni-la-procura-di-napoli-sospende-luso-dei-trojan-a-una-delle-aziende-fornitrici-grave-disservizio-verifiche-dellantimafia/6095319/)\n_spyware gestito da SIO e riconducibile a Cy4gate per colpa di «un grave disservizio»._\n\n\n-----\n\nSc ee s ot t atto da e s de d u a p ese ta o e datata sette b e 0 0 e at e a su tat de a p a età de a o sca e Cy gate\nmostra i dettagli dell’accordo con Sio e le procure italiane coinvolte\n\nCy4gate ha infatti siglato a marzo 2020 un accordo con la società SIO S.p.A., una delle aziende italiane che si occupano di noleggiare\napparecchiature per intercettazioni alle Procure della Repubblica. L’accordo, i cui dettagli sono riportati nel documento di ammissione all’AIM,\nconcede a SIO «l’utilizzo in esclusiva del captatore informatico Epeius» e a Cy4gate sarà riconosciuta la «totalità del corrispettivo corrisposto\ndalle Procure utilizzatrici di Epeius per la corretta “infezione” di un dispositivo (da remoto o in loco)» e una percentuale del fatturato annuo\nrealizzato da SIO grazie all’uso di Epeius: del 50% se il fatturato è sopra ai 4 milioni di euro o del 60% se inferiore.\n\nSecondo le stime di Cy4gate, l’accordo con SIO permette di avere accesso a circa 70 nuove procure e raggiungere una quota pari al 70% di\nun mercato, quello delle intercettazioni di polizia, stimato dalla stessa azienda sui 36,3 milioni di euro.\n\nIn un [comunicato stampa del 10 febbraio 2021, Cy4gate ha confermato che i disservizi della procura di Napoli sono dovuti a dei](https://www.cy4gate.com/assets/Uploads/CS-CY4GATE-Precisazione-uscita-FQ.pdf)\n[malfunzionamenti e che, nel caso specifico, la situazione «è stata prontamente individuata e sottoposta a scrupolosa analisi». Secondo fonti](https://www.vice.com/en/article/m7awav/prosecutors-suspend-cy4gate-government-spyware-used-in-whatsapp-phishing-attacks)\nintervistate da Motherboard, in alcuni casi il software per le intercettazioni avrebbe fatto apparire una notifica sullo schermo della persona\nindagata, rischiando di destare sospetti.\n\n### L’inarrestabile ascesa di Cy4gate\n\n## NSO, punto di riferimento nonostante i guai\n\nIl Dipartimento del Commercio degli Stati Uniti il 3 novembre scorso ha inserito NSO in una blacklist dove vengono inserite aziende i cui\nsoftware sono stati usati per «prendere di mira in modo doloso funzionari governativi, giornalisti, uomini d’affari, attivisti, accademici e\n[dipendenti delle ambasciate», come recita il comunicato stesso. Chi è inserito nella lista non può più acquistare tecnologia da società](https://www.commerce.gov/news/press-releases/2021/11/commerce-adds-nso-group-and-other-foreign-companies-entity-list)\nstatunitensi, che a loro volta hanno ovviamente il divieto di vendere alle aziende che si trovano sulla lista stessa. L’iniziativa è stata presa dal\nDipartimento del Commercio a seguito delle rivelazioni del Pegasus Project.\n\nPer quanto sempre più discusso e controverso, NSO Group resta un punto di riferimento del settore. Cy4gate non fa eccezione: «I nostri\n_competitor principali sul settore governativo sono israeliani e sono anche un punto di riferimento perché abbiamo nel tempo imparato molto da_\nloro», diceva nell’intervista di dicembre 2020 a Vivere di dividendi Eugenio Santagata, allora Ad di Cy4gate.\n\n## Vuoi fare una segnalazione?\n\nDiventa una fonte. Con IrpiLeaks puoi comunicare con noi in sicurezza\n\n[Clicca qui](https://irpimedia.irpi.eu/diventa-una-fonte/irpileaks/)\nCome dimostrano i contratti ottenuti da Cy4gate, l’azienda si è inserita in mercati controversi, competendo con società che sono state investite\nda scandali a causa dei contratti stretti con forze dell’ordine di regimi autoritari. Come NSO, che infatti è coinvolta in due casi di rilievo collegati\n[proprio agli Emirati Arabi, Paese dove anche Cy4gate è molto attiva. A inizio ottobre 2021 una corte britannica ha confermato che il primo](https://www.theguardian.com/world/2021/oct/06/dubai-ruler-hacked-ex-wife-using-nso-pegasus-spyware-high-court-judge-finds-sheikh-mohammed-princess-haya)\nministro emiratino, lo sceicco Mohammed bin Rashid al-Maktoum, ha fatto spiare lo smartphone della propria ex moglie e dei suoi legali\nusando il software Pegasus. NSO aveva rescisso il contratto per l’utilizzo del proprio software dopo essere venuta a conoscenza\ndell’accaduto.\n\nL’altro caso, invece, riguarda l’ingegnere, blogger, e attivista Ahmed Mansoor, che negli anni è stato oggetto di attacchi con tre diversi\nsoftware: nel 2011 con quello di FinFisher, nel 2012 con quello di Hacking Team, e nel 2016 con quello di NSO sfruttando una vulnerabilità il\ncui prezzo è stimato intorno al milione di dollari. In tutti e tre i casi, le tecnologie sono riconducibili alle azioni del governo degli Emirati.\nMansoor è stato arrestato nel 2017 e deve scontare una pena di 10 anni per quello che, secondo Human Rights Watch, è stato un processo\ningiusto con accuse fittizie.\n\nAlla luce delle ombre che avvolgono i due competitor NSO e Palantir, Cy4gate ha dichiarato a IrpiMedia di condannare «ogni forma di utilizzo\nimproprio o fuori dalla cornice di legittimità di prodotti che nascono con una chiara, specifica ed esclusiva finalità: supportare gli enti preposti\nnella prevenzione e repressione di crimini efferati». Inoltre, «Cy4Gate opera esclusivamente nell’alveo delle norme nazionali e internazionali\nvigenti e mette la propria tecnologia a disposizione delle law enforcement agencies con l’intento di contribuire alla prevenzione e repressione\ndi reati nell’interesse esclusivo delle comunità di cui gli utilizzatori sono i principali tutori», ha dichiarato una portavoce dell’azienda.\n\nE se ci fosse una seconda NSO, l’Europa saprebbe fermarla?\n\nGli scandali sull’export di tecnologie per la sorveglianza hanno da sempre interessato l’Italia. Dal caso di Area SpA in Siria fino agli abusi delle\ntecnologie di Hacking Team, il settore dell’export sembra essere in grado di aggirare costantemente ogni norma e controllo, nel quasi silenzio\ndelle Autorità delegate al monitoraggio. Recentemente, il caso emerso con il Pegasus Project del consorzio di giornalisti Forbidden Stories ha\nsottolineato come questi spyware possano finire con l’essere usati persino in Europa.\n\n[Con l’aggiornamento al regolamento europeo sull’export di tecnologie dual-use, adottato dal Parlamento europeo a marzo 2021, l’UE ha](https://www.europarl.europa.eu/doceo/document/TA-9-2021-0101_EN.html#title2)\ncercato di correre ai ripari introducendo maggiori obblighi sulla trasparenza dei singoli stati membri per quanto riguarda le licenze di export\nconcesse, e inoltre sono state incluse categorie più ampie come ad esempio le tecnologie per la cyber sorveglianza e tecnologie biometriche.\n\n\n-----\n\nssoc a o c e s occupa o d d tt u a, co e ccess o, esty te at o a, Co ttee to otect Jou a sts, ( te at o a\nFederation for Human Rights), Human Rights Watch, Privacy International, Reporters Without Borders (RSF) hanno subito sottolineato però\nche questo regolamento rischia comunque di essere carente.\n\nHanno ribadito ad esempio che è necessario che sotto il termine “cyber sorveglianza” siano inclusi anche tutti quei sistemi già regolamentati in\nprecedenza, come ad esempio le sonde per intercettare le comunicazioni su internet e i software per le intrusioni nei dispositivi. Inoltre le\nassociazioni hanno chiesto che le autorità nazionali che si occupano delle licenze per l’export pubblichino mensilmente dei report sulle\nrichieste ricevute. E, soprattutto, auspicano che le autorità tengano in considerazione nelle fasi di valutazione quanto previsto dalla Carta dei\ndiritti fondamentali dell’Ue, delle indicazioni sviluppate dalla Corte di giustizia dell’Unione europea e dalla Corte europea dei diritti umani.\n\nNon è chiaro, però, se gli Stati membri avranno intenzione di applicare questi suggerimenti e tenere sotto controllo un mercato delle tecnologie\ndi sorveglianza che sembra sempre più diventare un asset strategico in campo geopolitico.\n\nMalgrado i recenti passi falsi con le procure italiane, Cy4gate non sembra fermarsi. A giugno 2021 era presente alla conferenza ISS World\nMiddle East and Africa, un evento che fa parte di una serie di conferenze annuali che si svolgono in tutto il mondo dove si ritrovano aziende di\nsorveglianza, governi ed esperti di sicurezza e intelligence. Nella copia archiviata dell’agenda dell’evento si legge che Cy4gate avrebbe tenuto\ndue sessioni: una su Gens.AI e l’altra sulla piattaforma di cyber intelligence e «come controllare e combinare insieme in tempo reale tutte le\ninformazioni recuperate dal target sotto sorveglianza, facendo leva su più classi di sensori attivi e passivi». Il prossimo appuntamento è con\nISS World Europe che si svolgerà a Praga a dicembre.\n\n[Vai a #Sorveglianze](https://irpimedia.irpi.eu/sorveglianze)\nCREDITI\n\n**Autori**\n\nLorenzo Bagnoli\n\nRiccarco Coluccini\n\n**Ha collaborato**\n\n[Privacy International](https://privacyinternational.org/)\n\n**Infografiche & Mappe**\n\nLorenzo Bodrero\n\n**Editing**\n\nLuca Rinaldi\n\n**Foto**\n\n[Song_about_summer/Shutterstock](https://www.shutterstock.com/it/image-photo/login-password-cyber-security-concept-data-1794130912)\n\n\n-----",
    "language": "EN",
    "sources": [
        {
            "id": "05d7b179-7656-44d8-a74c-9ab34d3df3a2",
            "created_at": "2023-01-12T14:38:44.599904Z",
            "updated_at": "2023-01-12T14:38:44.599904Z",
            "deleted_at": null,
            "name": "VXUG",
            "url": "https://www.vx-underground.org",
            "description": "vx-underground Papers",
            "reports": null
        }
    ],
    "references": [
        "https://papers.vx-underground.org/papers/Malware Defense/Malware Analysis 2021/2021-11-17 - Sorveglianza- l’azienda italiana che vuole sfidare i colossi NSO e Palantir.pdf"
    ],
    "report_names": [
        "2021-11-17 - Sorveglianza- l’azienda italiana che vuole sfidare i colossi NSO e Palantir.pdf"
    ],
    "threat_actors": [
        {
            "id": "a3687241-9876-477b-aa13-a7c368ffda58",
            "created_at": "2022-10-25T16:07:24.496902Z",
            "updated_at": "2025-03-27T02:02:10.256629Z",
            "deleted_at": null,
            "main_name": "Hacking Team",
            "aliases": [],
            "source_name": "ETDA:Hacking Team",
            "tools": [],
            "source_id": "ETDA",
            "reports": null
        },
        {
            "id": "e90c06e4-e3e0-4f46-a3b5-17b84b31da62",
            "created_at": "2023-01-06T13:46:39.018236Z",
            "updated_at": "2025-03-27T02:00:02.978356Z",
            "deleted_at": null,
            "main_name": "Hacking Team",
            "aliases": [],
            "source_name": "MISPGALAXY:Hacking Team",
            "tools": [],
            "source_id": "MISPGALAXY",
            "reports": null
        },
        {
            "id": "760f2827-1718-4eed-8234-4027c1346145",
            "created_at": "2023-01-06T13:46:38.670947Z",
            "updated_at": "2025-03-27T02:00:02.888195Z",
            "deleted_at": null,
            "main_name": "Kimsuky",
            "aliases": [
                "Thallium",
                "G0086",
                "APT43",
                "Springtail",
                "Sparkling Pisces",
                "Velvet Chollima",
                "Black Banshee",
                "Operation Stolen Pencil",
                "Emerald Sleet",
                "THALLIUM"
            ],
            "source_name": "MISPGALAXY:Kimsuky",
            "tools": [
                "RevClient",
                "xrat",
                "QUASARRAT",
                "RDP Wrapper",
                "TightVNC",
                "BabyShark"
            ],
            "source_id": "MISPGALAXY",
            "reports": null
        },
        {
            "id": "191d7f9a-8c3c-442a-9f13-debe259d4cc2",
            "created_at": "2022-10-25T15:50:23.280374Z",
            "updated_at": "2025-03-27T02:00:55.423485Z",
            "deleted_at": null,
            "main_name": "Kimsuky",
            "aliases": [
                "Kimsuky",
                "Black Banshee",
                "Velvet Chollima",
                "Emerald Sleet",
                "THALLIUM",
                "APT43",
                "TA427"
            ],
            "source_name": "MITRE:Kimsuky",
            "tools": [
                "schtasks",
                "Amadey",
                "Brave Prince",
                "CSPY Downloader",
                "gh0st RAT",
                "AppleSeed",
                "NOKKI",
                "QuasarRAT",
                "Gold Dragon",
                "PsExec",
                "KGH_SPY",
                "Mimikatz",
                "BabyShark"
            ],
            "source_id": "MITRE",
            "reports": null
        },
        {
            "id": "71a1e16c-3ba6-4193-be62-be53527817bc",
            "created_at": "2022-10-25T16:07:23.753455Z",
            "updated_at": "2025-03-27T02:02:09.963016Z",
            "deleted_at": null,
            "main_name": "Kimsuky",
            "aliases": [
                "APT 43",
                "Black Banshee",
                "Emerald Sleet",
                "ITG16",
                "KTA082",
                "Kimsuky",
                "Larva-24005",
                "Operation Baby Coin",
                "Operation Covert Stalker",
                "Operation DEEP#DRIVE",
                "Operation DEEP#GOSU",
                "Operation Kabar Cobra",
                "Operation Mystery Baby",
                "Operation Red Salt",
                "Operation Smoke Screen",
                "Operation Stealth Power",
                "Operation Stolen Pencil",
                "SharpTongue",
                "Sparkling Pisces",
                "Springtail",
                "TA406",
                "TA427",
                "Thallium",
                "UAT-5394",
                "Velvet Chollima"
            ],
            "source_name": "ETDA:Kimsuky",
            "tools": [
                "AngryRebel",
                "AppleSeed",
                "BITTERSWEET",
                "BabyShark",
                "BoBoStealer",
                "CSPY Downloader",
                "Farfli",
                "FlowerPower",
                "Gh0st RAT",
                "Ghost RAT",
                "Gold Dragon",
                "GoldDragon",
                "GoldStamp",
                "JamBog",
                "KGH Spyware Suite",
                "KGH_SPY",
                "KPortScan",
                "KimJongRAT",
                "Kimsuky",
                "LATEOP",
                "LOLBAS",
                "LOLBins",
                "Living off the Land",
                "Lovexxx",
                "MailPassView",
                "Mechanical",
                "Mimikatz",
                "MoonPeak",
                "Moudour",
                "MyDogs",
                "Mydoor",
                "Network Password Recovery",
                "PCRat",
                "ProcDump",
                "PsExec",
                "ReconShark",
                "Remote Desktop PassView",
                "SHARPEXT",
                "SWEETDROP",
                "SmallTiger",
                "SniffPass",
                "TODDLERSHARK",
                "TRANSLATEXT",
                "Troll Stealer",
                "TrollAgent",
                "VENOMBITE",
                "WebBrowserPassView",
                "xRAT"
            ],
            "source_id": "ETDA",
            "reports": null
        }
    ],
    "ts_created_at": 1673535626,
    "ts_updated_at": 1743041407,
    "ts_creation_date": 1653685738,
    "ts_modification_date": 1653685738,
    "files": {
        "pdf": "https://archive.orkl.eu/e05416c86ead7ed9ce9c62ce2176fb58ee5ddf66.pdf",
        "text": "https://archive.orkl.eu/e05416c86ead7ed9ce9c62ce2176fb58ee5ddf66.txt",
        "img": "https://archive.orkl.eu/e05416c86ead7ed9ce9c62ce2176fb58ee5ddf66.jpg"
    }
}