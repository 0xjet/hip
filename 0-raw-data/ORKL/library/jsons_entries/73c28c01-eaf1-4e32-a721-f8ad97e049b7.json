{
    "id": "73c28c01-eaf1-4e32-a721-f8ad97e049b7",
    "created_at": "2023-01-12T15:10:47.683142Z",
    "updated_at": "2025-03-27T02:17:05.809943Z",
    "deleted_at": null,
    "sha1_hash": "6fc231eb06ae1042a94ceaf8e876149608731168",
    "title": "2022-02-14 - Var tæt på at slukke tusindvis af vindmøller- Nu fortæller Vestas om cyberangreb",
    "authors": "",
    "file_creation_date": "2022-05-28T16:58:49Z",
    "file_modification_date": "2022-05-28T16:58:49Z",
    "file_size": 142170,
    "plain_text": "# Var tæt på at slukke tusindvis af vindmøller: Nu fortæller Vestas om cyberangreb\n\n**[dr.dk/nyheder/viden/teknologi/frygtede-skulle-lukke-alle-vindmoeller-nu-aabner-vestas-op-om-hacking-angreb](https://www.dr.dk/nyheder/viden/teknologi/frygtede-skulle-lukke-alle-vindmoeller-nu-aabner-vestas-op-om-hacking-angreb)**\n\nAllan Nisgaard February 14, 2022\n\nFredag den 19. november 2021 klokken otte om aftenen får topchef i Vestas, Henrik\nAndersen, sved på panden.\n\nVindmøllegiganten, der har 80.000 vindmøller fordelt på hele kloden, er nemlig blevet ramt af\net såkaldt ransomware-angreb.\n\nCyberkriminelle er trængt dybt ind i Vestas' netværk og har sat en væsentlig del af\nsystemerne ud af funktion. For at åbne dem igen kræver de løsepenge.\n\nDet er uklart, om hackerne også har skaffet sig adgang til de systemer, der styrer\nvindmøllerne. Det skal Henrik Andersen og hans hold finde ud af - og det skal gå stærkt.\n\nHvis Vestas af forsigtighed trykker på den helt store knap og slukker for de 50.000\nvindmøller, de selv har direkte adgang til, kan millioner af borgere stå uden strøm.\n\nRussiske hackere - både dem, der går efter penge, og de statsstøttede - har samme\nmotiv. De vil finde et stort mål, hvor de kan lave så meget kaos som muligt.\n_Andy Greenberg, journalist på Wired magazin og forfatter til bogen Sandworm._\n\n\n-----\n\nLukker Vestas ned, risikerer de, at hackerne kan udrette skader på vindmøllerne, som kan\ntage måneder at fikse.\n\n- Alt er i princippet kritisk, indtil man når til et stadie, hvor man kender fakta, siger Henrik\nAndersen.\n\nFor første gang siden hackerangrebet åbner Vestas nu op og går i detaljer om hændelsen,\nder har påvirket topchefen kraftigt.\n\n- Det er noget, der for altid sætter sig dybt i éns person, siger Henrik Andersen.\n\n## Hvem hackede Vestas?\n\nRansomware-angrebet mod Vestas blev udført med en type af ransomware, som hedder\nLockbit 2.0. Gruppen bag Lockbit har rødder i Rusland og har angrebet blandt andet\nhospitaler og energiselskaber i en række lande.\n\nLockbit opererer efter en såkaldt affiliate model, hvor godkendte \"partnere\" gennemfører\nselve angrebet og afpresningen, mens gruppen bag tager sig af det tekniske og indkasserer\nen procentdel af ofrenes betalinger.\n\n[Blandt andet blev det italienske energiselskab ERG ramt af Lockbit 2.0., og herhjemme](https://www.reuters.com/technology/italys-erg-says-only-minor-disruption-cyber-breach-2021-08-04/)\nangreb hackere Kalundborg Forsyning med samme ransomware. Kalundborg Forsyning\n[valgte dog ikke at betale nogen løsesum.](https://www.sn.dk/kalundborg-kommune/forsyning-slipper-heldigt-fra-stort-hacker-angreb-uden-loesepenge/%20%C2%A0)\n\n## Truslen mod energisektoren er ’meget høj’\n\nNår en vindmøllegigant som Vestas bliver angrebet af hackere, kan det i værste tilfælde få\nlangt større konsekvenser end låste systemer og tabte millionbeløb.\n\nVestas er nemlig det, vi kalder kritisk infrastruktur.\n\nAlt det, vi betragter som samfundskritisk – heriblandt telekommunikation, veje,\nvandforsyning, skibstrafik, hospitalsvæsnet og elektricitet - er i dag forbundet elektronisk og\nderfor sårbart overfor cyberangreb.\n\n- Ude i verden tænker man på Danmark som landet bag Mærsk, Lego og Vestas. To ud af de\n[tre (Mærsk og Vestas, red.) har allerede været ramt af cyberangreb. Så det sker allerede,](https://www.dr.dk/nyheder/penge/hackerangreb-koster-maersk-milliardbeloeb)\nsiger Andy Greenberg, der er journalist på Wired Magazine og forfatter til bogen Sandworm,\nder i cyber-kredse er en slags bibel.\n\nBogen beskriver, hvordan Kremls berygtede cyberenhed, Sandworm, lammede Mærsks\nglobale operationer, fordi den danske shipping-gigant ved et tilfælde blev trukket ind i\nRuslands cyberkrig mod Ukraine.\n\n\n-----\n\n- I den her nye virkelighed med cyberanbreb er fysisk afstand ikke noget forsvar. Et land som\nDanmark har faktisk fjenderne stående lige foran hoveddøren, fortsætter Andy Greenberg.\n\nVestas' turbiner kan levere strøm til 240 millioner europæeres årlige energiforbrug, hvilket er\nover halvdelen af EU's befolkning. De er dermed en vigtig del af energisektoren.\n\nJeg er meget bekymret og følsom over, at nogle af vores medarbejdere ser dem selv\nblive taget med i sådan en konflikt her.\n_Henrik Andersen, CEO topchef i Vestas_\n\nOg den sektor er sårbar overfor cyberangreb, forklarer Søren Maigaard, der er direktør hos\nenergisektorens cybersikkerhedsenhed, EnergiCERT.\n\n- Worst case-scenariet er, at nogle får kontrol over den kritiske infrastruktur og lukker ned for\neksempelvis varmen eller for strømmen i et mindre område. Det skal understreges, at det er\nekstraordinært svært at gøre. Men derfor skal man stadig passe på, fortsætter Søren\nMaigaard, der ikke ønsker at forholde sig til angrebet mod Vestas.\n\nTruslen fra ransomware-angreb mod den danske energisektor er vurderet til at være ’meget\nhøj’ af Center for Cybersikkerhed.\n\nDet er den blandt andet vurderet til at være, efter USA sidste år oplevede det største\ncyberangreb mod deres energi-infrastruktur nogensinde.\n\nCyberkriminelle fik ram på landets største rørledning, Colonial Pipeline, der hver dag\ntransporterer [378 millioner liter olie på den amerikanske østkyst.](https://es.linkedin.com/company/colonial-pipeline-company)\n\nDa Colonial Pipeline ikke vidste, hvor seriøst det stod til, og heller ikke var i stand til at\nfakturere for olien, valgte de helt at lukke rørledningen i seks dage. Det på trods af at\nColonial dagen efter angrebet betalte angriberne 5 millioner dollars for at få systemerne låst\nop igen.\n\nBåde den amerikanske regering og FBI blev involveret i situationen, der risikerede at hæve\namerikanske benzinpriser markant.\n\n- Når jeg kigger tilbage på det, så er det en lærerig erfaring. Men det er nok en af de dyrere\nkøbte erfaringer, lyder det fra topchef i Vestas Henrik Andersen. (© DR)\n\n## Truer med at offentliggøre stjålne dokumenter\n\nDa Vestas får bekræftet, at der er tale om et cyberangreb, går de næste timer med at opklare\npræcis, hvor seriøst det står til.\n\n- Fra det tidspunkt tager vi det simpelthen en time ad gangen, siger Henrik Andersen.\n\n\n-----\n\nKlokken tre om natten står det klart, at hackerne ikke har formået at trænge ind til de\nsystemer, der styrer Vestas' mange møller rundt i verden.\n\n- Det gør, at vi kan træffe beslutningen om ikke at lukke for vores turbiner i hele verden. Men\nvi lukker stort set alt andet ned, siger Henrik Andersen og fortsætter:\n\n- Hele vores kommunikationsdel kan dog fortsætte upåvirket. Så vores mail, vores teams og\nvores videoer kan køre videre. Det er en stor fordel.\n\nHackerangrebet er dog langt fra overstået for Vestas, der får hjælp fra sikkerhedsfirmaet\nCSIS Security Group og Center for Cybersikkerhed.\n\nUdover at have låst IT-systemerne truer hackergruppen nu også med at offentliggøre\ntusindvis af stjålne dokumenter, hvis ikke Vestas betaler en løsesum. Det kaldes\ndobbeltafpresning.\n\nInde på det såkaldte dark web tikker et ur. Det viser, hvor lang tid Vestas har til at betale\nløsesummen.\n\n_Uret vises på en side på dark web, hvor virksomheder bliver hængt til tørre af den_\n_cyberkriminelle gruppe LockBit. Det er her, at følsomme dokumenter bliver lækket, hvis ikke_\n_virksomhederne betaler løsesummen._\n\n## Alt bliver lækket\n\nSammen med cybersikkerhedsfolkene håndterer Vestas selv de data, der er blevet krypteret\nog dermed skal genskabes fra backups. De har fra starten besluttet sig for ikke at betale de\nkriminelle hackere.\n\nHverken driften af vindmøllerne eller den daglige produktion er påvirket.\n\nMen hackerne gør alvor af deres trussel. De begynder at offentliggøre store mængder stjålne\nfiler fra Vestas' systemer.\n\nBlandt dem er finansielle dokumenter, tekniske tegninger af vindmøller samt meget\npersonlige oplysninger på centrale medarbejdere. Herunder Henrik Andersens pas.\n\n- Jeg sidder her som direktør i Vestas, men også som privatperson. Det er jo selvfølgelig at\noverskride ens personlige grænse, siger Henrik Andersen og fortsætter:\n\n- Jeg er meget bekymret og følsom over, at nogle af vores medarbejdere ser dem selv blive\ntaget med i sådan en konflikt her. Det berører mig, fortsætter Henrik Andersen.\n\n## Hvordan kan produktion og drift blive hacket?\n\n\n-----\n\nUdover et IT-system har virksomheder, der betragtes som kritisk infrastruktur, også såkaldte\nOT-systemer (Operational Technology). OT systemer styrer de industrielle maskiner.\n\nIT og OT-systemer bør holdes adskilt, men i dag er det blevet mere almindeligt at koble dem\nsammen for at fjernstyre eller automatisere processerne. Det bliver kaldt det industrielle\nInternet Of Things (IIoT), og det er både nemmere og billigere for firmaerne at gøre det på\ndenne måde.\n\nMen så snart OT-systemer er koblet sammen med IT-systemer, kan hackere også potentielt\nkomme ind.\n\nI en del cyberrangreb rammer hackerne dog slet ikke OT-systemet, enten fordi det ikke\nlykkedes, eller fordi det ikke har været planen. Nogle firmaer ender dog alligevel med at\nlukke dele af driften, da de ikke har viden om, hvorvidt deres OT-system er ramt eller ej.\n\n_[Kilder: Center for Cybersikkerhed, Søren Maigaard, direktør hos sikkerhedscenteret](https://www.cfcs.dk/globalassets/cfcs/dokumenter/trusselsvurderinger/cfcs-ransomware-mod-energisektoren.pdf)_\n_EnergiCERT._\n\n## Ekspert: Vi ser hundredvis af angrebsforsøg om dagen\n\nVestas er langt fra den eneste virksomhed i den danske energisektor, som hackere forsøger\nat komme igennem til.\n\nHos sikkerhedscenteret EnergiCERT i Kolding holder de øje med cybertrusler, der kommer\nind mod cirka 100 virksomheder i Danmark indenfor fjernvarme, el og gas.\n\nDet kan de ved hjælp af sensorer, som de har stående ude ved virksomhederne.\n\n- Vi ser hundredvis af forsøg på angreb om dagen. I langt de fleste tilfælde fejler angrebene,\nfordi selskaberne har sat de rigtige sikkerhedsværn på plads. Og det er jo positivt, siger\ndirektør Søren Maigaard.\n\nMen hvis der pludselig opstår en fejl i sikkerheds-softwaren, og der skal foretages en\nopdatering, så sidder hackerne klar til at angribe. I perioden, fra fejlen opstår, til opdateringen\nbliver installeret, opstår der nemlig et hul:\n\n- De kan slå til inden for minutter. Derfor bør man som virksomhed have flere forskellige\nforsvarsmekanismer på plads, så der altid er noget, der kan gribe ind, siger Søren Maigaard.\n\nSelvom energisektoren er meget sårbar overfor cyberangreb, så understreger Søren\nMaigaard, at der tilsvarende skal meget til, før infrastruktur kan blive lagt ned.\n\n- Der er 400 energiselskaber i Danmark, så det er en ekstremt decentralt opbygget\ninfrastruktur. Det betyder, at du ikke bare kan hacke et enkelt selskab og så lukke landet ned.\nDu skal angribe et utal af selskaber, og det er meget svært at gøre.\n\n\n-----\n\nDet holder dog ikke de cyberkriminielle, som i mange tilfælde er fra Rusland, tilbage. Ifølge\nAndy Greenberg er hackerne villige til at gå langt:\n\n- Russiske hackere - både de pengeinteresserede og de statssponsorerede - har samme\nmotiver. De vil finde et stort mål, hvor de kan lave så meget kaos som muligt. Uanset om det\ner at ødelægge Mærsks systemer eller ramme Vestas og tusindvis af vindturbiner rundt om i\nverden, så er det et utåeligt angreb.\n\n- Enten handler det om at få virksomheder til at betale et løsesum, eller også kan det handle\nom at skabe kaos, fortsætter Andy Greenberg.\n\n## Vil ske før eller siden\n\nFor topchef i Vestas, Henrik Andersen, er det vigtigt, at vi som samfund tager cybertruslen\nmod energisektoren alvorligt.\n\n- Jeg tror, det er vigtigt at komme til den erkendelse, at der er en ganske stigende\nsandsynlighed for, at du vil blive ramt af det her på et eller andet tidspunkt, siger Henrik\nAndersen.\n\nHan er sikker på, at ransomware-angrebet på Vestas nu har givet medarbejderne en generel\nstørre indsigt i sikkerhed og de konsekvenser, som et enkelt forkert klik kan få:\n\n- Vi har næsten 7000 medarbejdere i Danmark. Jeg er ikke et sekund i tvivl om, at samtlige\nmedarbejdere nu har en noget andet forståelse for cybersikkerhed, end vi havde for blot tre\nmåneder siden, siger Henrik Andersen.\n\nSelvom angrebet i kroner og ører ikke har kostet Vestas tilnærmelsesvis så meget som\n[angrebene på Mærsk, ISS og](https://www.version2.dk/artikel/iss-udsat-ransomware-angreb-hackere-fik-adgang-65000-medarbejderes-persondata-1090164) [Demant, er det ikke en situation, han på nogen måde ønsker,](https://www.dr.dk/nyheder/penge/hackerangreb-koster-dansk-virksomhed-over-en-halv-milliard)\nat andre virksomheder kommer til at stå i.\n\n- Det får du mig aldrig til at sige. Jeg kunne aldrig ønske det. Hverken at få det gentaget eller\nat andre får erfaringen. Når jeg kigger tilbage på det, så er det en lærerig erfaring. Men det\n[er nok en af de dyrere købte erfaringer.](https://www.dr.dk/nyheder/visuel/widgets-dr-nyheder-samfund)\n\n\n-----",
    "language": "DA",
    "sources": [
        {
            "id": "05d7b179-7656-44d8-a74c-9ab34d3df3a2",
            "created_at": "2023-01-12T14:38:44.599904Z",
            "updated_at": "2023-01-12T14:38:44.599904Z",
            "deleted_at": null,
            "name": "VXUG",
            "url": "https://www.vx-underground.org",
            "description": "vx-underground Papers",
            "reports": null
        }
    ],
    "references": [
        "https://papers.vx-underground.org/papers/Malware Defense/Malware Analysis 2022/2022-02-14 - Var tæt på at slukke tusindvis af vindmøller- Nu fortæller Vestas om cyberangreb.pdf"
    ],
    "report_names": [
        "2022-02-14 - Var tæt på at slukke tusindvis af vindmøller- Nu fortæller Vestas om cyberangreb.pdf"
    ],
    "threat_actors": [
        {
            "id": "5cd2e600-e100-4159-88ce-bda7b98d6bb4",
            "created_at": "2022-10-27T08:27:13.089186Z",
            "updated_at": "2025-03-27T02:00:55.470575Z",
            "deleted_at": null,
            "main_name": "Aoqin Dragon",
            "aliases": [
                "Aoqin Dragon"
            ],
            "source_name": "MITRE:Aoqin Dragon",
            "tools": [
                "Mongall",
                "Heyoka Backdoor"
            ],
            "source_id": "MITRE",
            "reports": null
        },
        {
            "id": "8941e146-3e7f-4b4e-9b66-c2da052ee6df",
            "created_at": "2023-01-06T13:46:38.402513Z",
            "updated_at": "2025-03-27T02:00:02.824555Z",
            "deleted_at": null,
            "main_name": "Sandworm",
            "aliases": [
                "G0034",
                "IRIDIUM",
                "Blue Echidna",
                "FROZENBARENTS",
                "Seashell Blizzard",
                "IRON VIKING",
                "ELECTRUM",
                "TeleBots",
                "UAC-0113",
                "UAC-0082",
                "APT44",
                "Quedagh",
                "VOODOO BEAR",
                "TEMP.Noble"
            ],
            "source_name": "MISPGALAXY:Sandworm",
            "tools": [],
            "source_id": "MISPGALAXY",
            "reports": null
        },
        {
            "id": "5a07c7a3-f12a-4518-b078-de7da2fb6b5e",
            "created_at": "2022-10-25T16:07:23.312387Z",
            "updated_at": "2025-03-27T02:02:09.732032Z",
            "deleted_at": null,
            "main_name": "Aoqin Dragon",
            "aliases": [
                "UNC94"
            ],
            "source_name": "ETDA:Aoqin Dragon",
            "tools": [
                "Mongall"
            ],
            "source_id": "ETDA",
            "reports": null
        },
        {
            "id": "abe60a4d-d2a5-4c13-97ff-8625a68b205b",
            "created_at": "2023-01-06T13:46:39.457794Z",
            "updated_at": "2025-03-27T02:00:03.097993Z",
            "deleted_at": null,
            "main_name": "Aoqin Dragon",
            "aliases": [
                "UNC94"
            ],
            "source_name": "MISPGALAXY:Aoqin Dragon",
            "tools": [],
            "source_id": "MISPGALAXY",
            "reports": null
        },
        {
            "id": "7bd810cb-d674-4763-86eb-2cc182d24ea0",
            "created_at": "2022-10-25T16:07:24.1537Z",
            "updated_at": "2025-03-27T02:02:10.126127Z",
            "deleted_at": null,
            "main_name": "Sandworm Team",
            "aliases": [
                "APT 44",
                "ATK 14",
                "BE2",
                "Blue Echidna",
                "CTG-7263",
                "FROZENBARENTS",
                "IRIDIUM",
                "Iron Viking",
                "Quedagh",
                "Sandworm",
                "Sandworm Team",
                "Seashell Blizzard",
                "TEMP.Noble",
                "UAC-0082",
                "UAC-0113",
                "UAC-0125",
                "UAC-0133",
                "Voodoo Bear"
            ],
            "source_name": "ETDA:Sandworm Team",
            "tools": [
                "AWFULSHRED",
                "ArguePatch",
                "BIASBOAT",
                "Black Energy",
                "BlackEnergy",
                "CaddyWiper",
                "Colibri Loader",
                "Cyclops Blink",
                "CyclopsBlink",
                "DCRat",
                "DarkCrystal RAT",
                "Fobushell",
                "GOSSIPFLOW",
                "Gcat",
                "IcyWell",
                "Industroyer2",
                "JaguarBlade",
                "JuicyPotato",
                "Kapeka",
                "KillDisk.NCX",
                "LOADGRIP",
                "LOLBAS",
                "LOLBins",
                "Living off the Land",
                "ORCSHRED",
                "P.A.S.",
                "PassKillDisk",
                "Pitvotnacci",
                "PsList",
                "QUEUESEED",
                "RansomBoggs",
                "RottenPotato",
                "SOLOSHRED",
                "SwiftSlicer",
                "VPNFilter",
                "Warzone",
                "Warzone RAT",
                "Weevly"
            ],
            "source_id": "ETDA",
            "reports": null
        }
    ],
    "ts_created_at": 1673536247,
    "ts_updated_at": 1743041825,
    "ts_creation_date": 1653757129,
    "ts_modification_date": 1653757129,
    "files": {
        "pdf": "https://archive.orkl.eu/6fc231eb06ae1042a94ceaf8e876149608731168.pdf",
        "text": "https://archive.orkl.eu/6fc231eb06ae1042a94ceaf8e876149608731168.txt",
        "img": "https://archive.orkl.eu/6fc231eb06ae1042a94ceaf8e876149608731168.jpg"
    }
}