{
    "id": "33fa7bb6-a721-4608-8fb1-208f3a66eea8",
    "created_at": "2023-03-03T02:07:10.472823Z",
    "updated_at": "2025-03-27T02:06:01.043692Z",
    "deleted_at": null,
    "sha1_hash": "e929e6595b78b16dd6e8eb218aad36ab5da83c9a",
    "title": "2023-01-13 - The cyber police exposed a hacker group that attacked foreign companies with an encryption virus",
    "authors": "",
    "file_creation_date": "2023-03-01T09:34:45Z",
    "file_modification_date": "2023-03-01T09:34:45Z",
    "file_size": 89891,
    "plain_text": "# Кіберполіція викрила хакерське угруповання на атаках іноземних компаній вірусом-шифрувальником — Департамент Кіберполіції\n\n**cyberpolice.gov.ua/news/kiberpolicziya-vykryla-xakerske-ugrupovannya-na-atakax-inozemnyx-kompanij-virusom-**\nshyfruvalnykom-4133/\n\n## Вітаємо на офіційному сайті\n\n Кіберполіції України\n\n### До завдань кіберполіції входять:\n\nРеалізація державної політики в сфері протидії кіберзлочинності\nЗавчасне\nінформування населення про появу нових кіберзлочинців\nВпровадження\nпрограмних засобів для систематизації кіберінцидентів\nРеагування на запити\nзарубіжних партнерів, які будуть надходити по каналах Національної Цілодобової\nмережі контактних пунктів\n\n## Кіберполіція викрила хакерське угруповання на атаках\n іноземних компаній вірусом-шифрувальником\n\n13 січня 2022 р 11:00\n\n\n-----\n\n**Використовуючи шкідливе програмне забезпечення, хакери криптували дані та**\n**вимагали викуп за відновлення доступу. Від протиправних дій постраждали**\n**понад 50 компаній у країнах Європи та Америки. Збитки сягають понад мільйон**\n**доларів США.**\n\nДіяльність хакерської групи викрили співробітники Департаменту кіберполіції спільно з\nГоловним слідчим управлінням Нацполіції, працівниками СБУ та у співпраці з\nколегами-правоохоронцями з Великобританії та США.\n\nОрганізатор групи 36-річний киянин спільно з дружиною та трьома знайомими\nздійснював кібератаки на іноземні компанії.\n\nВикористовуючи шкідливе програмне забезпечення типу Ransomware, фігуранти\nкриптували дані потерпілих. Вірус-вимагач потрапляв на техніку шляхом спамрозсилок на електронні скриньки. Викуп за відновлення доступу до даних отримували\nтроє виконавців на власні криптогаманці.\n\nЗа попередніми даними, від атак постраждали понад 50 компаній, загальна сума\nзбитків сягає більше ніж мільйон доларів США.\n\nКрім цього, на замовлення іноземних хакерів фігуранти надавали послуги з підміни IPадрес користувачів. Як наслідок - останні мали змогу приховано здійснювати\nпротиправну діяльність.\n\nТакож встановлено, що один з фігурантів розшукувався правоохоронними органами\nінших держав. Так правопорушник за допомогою «вірусу» отримував дані банківських\nкарток клієнтів британських банків. За кошт потерпілих зловмисник купував різні\nтовари в інтернет-магазинах та згодом перепродавав їх.\n\nПрацівники поліції спільно з правоохоронцями Великобританії та Сполучених Штатів\nАмерики провели 9 обшуків в оселях фігурантів та в їхніх автівках. Вилучено\nкомп’ютерну техніку, мобільні телефони, банківські картки, флеш-накопичувачи та три\nавтомобілі.\n\nДо проведення обшуків також було залучено працівників підрозділу ТОР\nДепартаменту патрульної поліції.\n\n\n-----\n\nВідкрито кримінальне провадження за ч. 2 ст. 361 (Несанкціоноване втручання в\nроботу комп'ютерів, автоматизованих систем, комп'ютерних мереж чи мереж\nелектрозв'язку), ч. 2 ст. 361-1 (Створення з метою використання, розповсюдження або\nзбуту шкідливих програмних чи технічних засобів, а також їх розповсюдження або\nзбут), ст. 209 (Легалізація (відмивання) майна, одержаного злочинним шляхом)\nКримінального кодексу України. Слідчі дії тривають.\n\nПроцесуальне керівництво здійснює Офіс Генерального прокурора.\n\n**Департамент кіберполіції Національної поліції України**\n\n\n-----",
    "language": "UK",
    "sources": [
        {
            "id": "05d7b179-7656-44d8-a74c-9ab34d3df3a2",
            "created_at": "2023-01-12T14:38:44.599904Z",
            "updated_at": "2023-01-12T14:38:44.599904Z",
            "deleted_at": null,
            "name": "VXUG",
            "url": "https://www.vx-underground.org",
            "description": "vx-underground Papers",
            "reports": null
        }
    ],
    "references": [
        "https://papers.vx-underground.org/papers/Malware Defense/Malware Analysis 2023/2023-01-13 - The cyber police exposed a hacker group that attacked foreign companies with an encryption virus.pdf"
    ],
    "report_names": [
        "2023-01-13 - The cyber police exposed a hacker group that attacked foreign companies with an encryption virus.pdf"
    ],
    "threat_actors": [],
    "ts_created_at": 1677809230,
    "ts_updated_at": 1743041161,
    "ts_creation_date": 1677663285,
    "ts_modification_date": 1677663285,
    "files": {
        "pdf": "https://archive.orkl.eu/e929e6595b78b16dd6e8eb218aad36ab5da83c9a.pdf",
        "text": "https://archive.orkl.eu/e929e6595b78b16dd6e8eb218aad36ab5da83c9a.txt",
        "img": "https://archive.orkl.eu/e929e6595b78b16dd6e8eb218aad36ab5da83c9a.jpg"
    }
}