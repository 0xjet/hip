{
    "id": "986b6c3b-7ede-42d8-b014-af62d9ed3c42",
    "created_at": "2023-01-12T14:59:09.578733Z",
    "updated_at": "2025-03-27T02:05:51.718725Z",
    "deleted_at": null,
    "sha1_hash": "ac1b20fc1531a7bf25ba091b8ffe76fd4a19fe95",
    "title": "2019-05-19 - Skreddersydd dobbeltangrep mot Hydro",
    "authors": "",
    "file_creation_date": "2022-05-28T15:13:25Z",
    "file_modification_date": "2022-05-28T15:13:25Z",
    "file_size": 501307,
    "plain_text": "# Skreddersydd dobbeltangrep mot Hydro\n\n**[nrk.no/norge/skreddersydd-dobbeltangrep-mot-hydro-1.14480202](https://www.nrk.no/norge/skreddersydd-dobbeltangrep-mot-hydro-1.14480202)**\n\nHenrik Lied, Peter Svaar, Dennis Ravndal, Anders Brekke, Kristine Hirsti\n\nData-angriperne krevde løsepenger av Hydro for å «låse opp» datasystemet deres.\nSamtidig ble det gjennomført et målrettet angrep på brukerdatabasen til industrigiganten.\n\nPublisert 19.03.2019, kl. 12.52 Oppdatert 19.03.2019, kl. 16.47\n\nArtikkelen er flere år gammel.\n\nEtter det NRK får opplyst, har Nasjonalt Cybersikkerhetssenter (NorCERT) sendt ut et\nvarsel til en rekke samarbeidspartnere om dagens dataangrep på Hydro.\n\nAlle offentlige virksomheter i Norge er nå satt i beredskap for å se etter ytterligere\nspredning av denne typen løsepengevirus.\n\n**NRKbeta forklarer:** [Løsepenge-viruset «WannaCry»](https://nrkbeta.no/2017/05/15/nrkbeta-forklarer-dataormen-wannacry/)\n\n## Løsepenge-virus\n\n\n-----\n\n_«NorCERT varsler om at Hydro er utsatt for et ransomwareangrep (LockerGoga)._\n_Angrepet ble kombinert med et angrep mot Active Directory (AD)._\n\n_NorCERT ber om informasjon om andre er rammet av tilsvarende hendelser. NorCERT_\n_bistår Hydro og hendelsen regnes som pågående», står det i varselet._\n\nI klartekst betyr dette at data-angriperne både har brukt et såkalt løsepengevirus\n(ransomware), som gjør alt innholdet på datamaskinen utilgjengelig, samtidig som det\nforegår et angrep mot Hydros bruker- og påloggingssystemer (active directory).\n\n– Jeg vil ikke bekrefte at det dreier seg om et active directory-angrep, sier Håkon Bergsjø,\nleder for NorCERT.\n\nHydro har varslet alle ansatte om å ikke skru på datamaskinene sine eller koble til\nnettverket.\n\nFoto: Terje Pedersen / NTB scanpix\n\n## – Alvorlig\n\nHydro holdt en pressekonferanse tirsdag ettermiddag, der finansdirektør Eivind Kallevik\nbekreftet at systemet er rammet av et krypteringsvirus.\n\n**– Situasjonen er alvorlig. Hele det globale nettverket er nede. Vi jobber hardt for å**\n**begrense viruset og løse situasjonen. Det har ikke ført til noen andre**\n**sikkerhetsrelaterte hendelser, sier Kallevik.**\n\nHydro vet ikke hvem som står bak eller når systemene kan bli friskmeldt. Ifølge Kallevik er\ndet ikke et tema å etterkomme eventuelle krav om løsepenger.\n\n– Vi har gode backup-rutiner. Hovedstrategien er å reinstallere data fra backupsystemene,\nsier han.\n\nAnleggene er nå isolert fra systemet for å hindre spredning, og Hydro har fått hjelp fra\neksterne eksperter til å identifisere og analysere viruset.\n\n– Vi jobber døgnet rundt til problemet er løst. Produksjonen går som normalt, og vi gjør det\nvi kan for å minimere konsekvensene for kundene, sier Kallevik.\n\nHydros finansdirektør Eivind Kallevik.\n\nFoto: Fredrik Hagen / NTB scanpix\n\n## «Nytt» virus\n\n\n-----\n\nLøsepenge-viruset som er blitt brukt i angrepet mot Hydro heter LockerGoga, og ble\noppdaget for første gang i januar. Den gang ble det brukt mot det franske konsulentfirmaet\nAltran.\n\n– Dette var et løsepengevirus som brukte en helt ny kode. Denne kunne ikke oppdages\nselv med den beste type brannmur og datasikkerhetsløsninger, skriver de i en\npressemelding.\n\nHåkon Bergsjø i NorCERT.\n\nFoto: Siri Vålberg Saugstad /NRK\n\nSamtidig skriver selskapet at man måtte skreddersy en løsning for å motstå dette angrepet\nog fjerne viruset.\n\n**– Det er et krypteringsvirus som vi har sett brukt før i Europa, men det er alt jeg kan**\n**si på nåværende tidspunkt, sier Bergsjø.**\n\nDatasikkerhetsekspertene i selskapet Malwarehunter har lastet opp et løsepengekrav som\nhar blitt fremmet i et angrep med det samme viruset tidligere i år.\n\nDet er ikke kjent om Hydro har mottatt et lignende krav.\n\nKRAV: Hackere som angrep et annet selskap med det samme viruset tidligere i år, sendte\net slikt krav.\n\n## Omfattende angrep\n\nKommunikasjonsdirektør Halvor Molland i Hydro sa tidligere tirsdag at de først oppdaget\nforstyrrelser i nettverket og opplevde problemer med noen av styringssystemene.\n\n**– Vi opplevde en unormal datatrafikk sent i går kveld. Det viste seg utover natta at vi**\n**er utsatt for et dataangrep, sier han.**\n\nHydros nettsider er fortsatt nede for telling. Ved flere av fabrikkene må operatørene styre\nproduksjonen manuelt, og mindre anlegg er stengt inntil videre.\n\nDe ansatte har fått beskjed om å ikke skru på datamaskinene sine eller koble seg på\nnettverket.\n\n## E-tjenesten koblet inn\n\nNasjonal sikkerhetsmyndighet (NSM) bekrefter at de også er orientert om angrepet.\n\n\n-----\n\nIfølge fungerende avdelingsdirektør for Nasjonalt cybersikkerhetssenter i Nasjonal\nsikkerhetsmyndighet, Bente Hoff, er både PST, Kripos og E-tjenesten er koblet inn i\netterforskningen.\n\n**– Vår rolle er å støtte Hydro, få en oversikt over situasjonen og redusere skade, sier**\n**Hoff.**\n\nNæringslivets Sikkerhetsråd (NSR) er en medlemsorganisasjon med formål å forebygge\nkriminalitet i og mot næringslivet.\n\n– Det er sjelden vi ser et slikt omfang, men det er veldig vanskelig å unngå slike hendelser.\nDe kriminelle, uansett hvem dette måtte være, har stadig nye metoder. 40 prosent av\nnæringslivet rammes av ett eller flere alvorlige angrep hvert år, sier direktør Jack Fischer\nEriksen i Næringslivets Sikkerhetsråd.\n\nDet generelle rådet til Næringslivets Sikkerhetsråd er å ikke betale løsepenger.\n\n– Å betale ut løsepenger er en farlig trend. Hvis de kriminelle tjener penger på dette, blir\ndet motivasjon for andre, sier han.\n\nLes: [Hydro utsatt for dataangrep: – Ikke opplevd lignende](https://www.nrk.no/norge/hydro-utsatt-for-dataangrep_-_--ikke-opplevd-lignende-1.14479736)\nLes: [IKT-Norge-direktør om dataangrepet mot Hydro: – En annen stat kan stå bak](https://www.nrk.no/norge/ikt-norge-direktor-om-dataangrepet-mot-hydro_-_-en-annen-stat-kan-sta-bak-1.14479872)\n\n\n-----",
    "language": "DA",
    "sources": [
        {
            "id": "05d7b179-7656-44d8-a74c-9ab34d3df3a2",
            "created_at": "2023-01-12T14:38:44.599904Z",
            "updated_at": "2023-01-12T14:38:44.599904Z",
            "deleted_at": null,
            "name": "VXUG",
            "url": "https://www.vx-underground.org",
            "description": "vx-underground Papers",
            "reports": null
        }
    ],
    "references": [
        "https://papers.vx-underground.org/papers/Malware Defense/Malware Analysis 2019/2019-05-19 - Skreddersydd dobbeltangrep mot Hydro.pdf"
    ],
    "report_names": [
        "2019-05-19 - Skreddersydd dobbeltangrep mot Hydro.pdf"
    ],
    "threat_actors": [],
    "ts_created_at": 1673535549,
    "ts_updated_at": 1743041151,
    "ts_creation_date": 1653750805,
    "ts_modification_date": 1653750805,
    "files": {
        "pdf": "https://archive.orkl.eu/ac1b20fc1531a7bf25ba091b8ffe76fd4a19fe95.pdf",
        "text": "https://archive.orkl.eu/ac1b20fc1531a7bf25ba091b8ffe76fd4a19fe95.txt",
        "img": "https://archive.orkl.eu/ac1b20fc1531a7bf25ba091b8ffe76fd4a19fe95.jpg"
    }
}