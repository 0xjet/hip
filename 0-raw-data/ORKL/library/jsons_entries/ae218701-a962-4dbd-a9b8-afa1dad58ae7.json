{
    "id": "ae218701-a962-4dbd-a9b8-afa1dad58ae7",
    "created_at": "2023-01-12T15:06:09.960275Z",
    "updated_at": "2025-03-27T02:12:51.707092Z",
    "deleted_at": null,
    "sha1_hash": "08bb4fdf1d919b7bf8fd3e2521972b3ade4b46fd",
    "title": "2022-07-19 - Development of UNC1151-Ghostwriter attack techniques",
    "authors": "",
    "file_creation_date": "2022-08-18T03:28:44Z",
    "file_modification_date": "2022-08-18T03:28:44Z",
    "file_size": 1678367,
    "plain_text": "# Rozwój technik ataku grupy UNC1151/Ghostwriter\n\n**cert.pl/posts/2022/07/techniki-unc1151/**\n\nGrupa UNC1151/Ghostwriter od ponad roku atakuje skrzynki pocztowe polskich obywateli.\nFirmy [Mandiant i](https://www.mandiant.com/resources/unc1151-linked-to-belarus-government) [Google, w swoich publikacjach wskazały, że grupa ta z dużym](https://blog.google/threat-analysis-group/update-threat-landscape-ukraine/)\nprawdopodobieństwem jest powiązana z rządem Białorusi. Jak wynika z naszych obserwacji,\nmimo upływu czasu, aktywność tej grupy nie zmniejszyła się, a stosowane przez nią techniki\npodlegają ciągłym zmianom. W ostatnim czasie obserwujemy wykorzystanie przez nią\ntechniki [Browser in the Browser. Technika ta może być wyjątkowo niebezpieczna i łatwa do](https://cert.pl/posts/2022/04/ataki-browser-in-the-browser/)\nprzeoczenia.\n\nJedną z najczęściej stosowanych metod ataku przez grupę UNC1151 jest wysyłanie maili\nphishingowych, które mają na celu wyłudzenie danych do logowania do skrzynek\npocztowych. Przejęte skrzynki są następnie przeszukiwane z zamiarem uzyskania dostępu\n[do wrażliwych dokumentów oraz wykorzystywane do przejmowania powiązanych kont w](https://www.fireeye.com/content/dam/fireeye-www/blog/pdfs/unc1151-ghostwriter-update-report.pdf)\nmediach społecznościowych i rozpowszechniania dezinformacji.\n\nMimo, że początkowo nazwą \"Ghostwriter\" określono operację prowadzoną przez grupę\nUNC1151, której celem jest destabilizacja sytuacji politycznej w krajach Europy Środkowej,\nto obecnie obie te nazwy są używane wymiennie. W tym tekście będziemy posługiwali się\ngłównie nazwą UNC1151.\n\n## Nadawca i treść maili\n\nMaile phishingowe są najczęściej wysyłane ze skrzynek pocztowych utworzonych na\nportalach, z których korzystają potencjalne ofiary ataków. Poniżej przedstawiamy\nprzykładowe adresy wykorzystywane do wysyłki wiadomości.\n\n**Cel Ataku** **Skrzynka użyta do wysyłki**\n\nKonta użytkowników WP [[email protected]](https://cert.pl/cdn-cgi/l/email-protection)\n\nKonta użytkowników Interia [[email protected]](https://cert.pl/cdn-cgi/l/email-protection)\n\nKonta użytkowników Onet [[email protected]](https://cert.pl/cdn-cgi/l/email-protection)\n\nKonta użytkowników o2 [[email protected]](https://cert.pl/cdn-cgi/l/email-protection)\n\nKonta użytkowników Gmail [[email protected]](https://cert.pl/cdn-cgi/l/email-protection)\n\nW większości przypadków ataki były wymierzone w użytkowników korzystających z\ndostawców polskich skrzynek pocztowych, ale zaobserwowaliśmy także próbę ataków na\nkonta na Gmailu. W jednym z przypadków ataku na skrzynki poselskie zauważyliśmy, że\n\n\n-----\n\natakujący do wysyłki maili wykorzystali błędnie skonfigurowaną politykę SPF, DKIM i DMARC\ndomeny o nazwie zbliżonej do \"sejm.pl\". Więcej można przeczytać w naszym artykule\n[poświęconym poprawnej konfiguracji mechanizmów weryfikacji nadawcy wiadomości.](https://cert.pl/posts/2021/10/mechanizmy-weryfikacji-nadawcy-wiadomosci/)\n\nPrzesyłane wiadomości podszywają się pod administratorów danego serwisu. Ich treść\nnakłania użytkownika do podjęcia natychmiastowego działania, którego brak może rzekomo\ndoprowadzić do utraty dostępu do skrzynki, a nawet jej skasowania. Co ciekawe,\nwiadomości początkowo zawierały liczne błędy językowe, ale z biegiem czasu były one\ncoraz lepiej przygotowane. Poniżej prezentujemy najczęstsze motywy oraz przykłady\nfaktycznych maili wysyłanych przez grupę UNC1151. Na czerwono zaznaczono linki, których\nkliknięcie przenosi użytkownika na stronę wyłudzającą dane logowania.\n\n\n**Temat**\n\nBlokowanie\nkonta e-mail\n\nZawieszenie\nkonta\n\nNaruszenia\nkonta\n\n\n**Rzekomy**\n**nadawca** **Motyw**\n\nObsługa poczty Konieczność potwierdzenia danych\n\n\nKontrola\nBezpieczeństwa\n\nBiuro Obsługi\nKlienta\n\n\nZłamanie warunków serwisu i konieczność\nweryfikacji tożsamości\n\nKonieczność potwierdzenia własności skrzynki\n\nWykrycie podejrzanej aktywności na koncie i\nkonieczność weryfikacji tożsamości\n\n\nSkargi Departament\nBezpieczeństwa\n\n\nUwaga Zespół Poczty Wykrycie wysyłki spamu z konta i konieczność\nweryfikacji tożsamości\n\n\nKrytyczny alert Walidacja Konta\nPoczty\n\n\nZłamanie warunków serwisu i konieczność\nweryfikacji tożsamości\n\n\n➤ Przykładowa wiadomość wycelowana w użytkowników poczty WP:\n\n\n-----\n\n➤ Przykładowa wiadomość wycelowana w użytkowników poczty Interia:\n\n\n-----\n\n➤Przykładowa wiadomość wycelowana w użytkowników poczty Onet:\n\n\n-----\n\n## Sposób tworzenia linków\n\n\n-----\n\nW większości obserwowanych przypadków link zawarty w mailu kierował bezpośrednio na\nstronę phishingową utrzymywaną przez atakujących. W ciągu ostatniego roku założono\nprawie 100 domen dedykowanych pod ataki na osoby polskojęzyczne, które można\nbezpośrednio powiązać z grupą UNC1151. Początkowo były wykorzystywane głównie\ndomeny o rozszerzeniach .site, .website i .online, potem obserwowaliśmy wzrost domen z\nrozszerzeniem .space, a obecnie najczęściej wykorzystywanym TLD jest .top. Domeny są\ntworzone w taki sposób, aby pasowały do treści wiadomości. Często w ramach jednej\ndomeny jest kilka subdomen z phishingami na różnych dostawców poczty.\n\nPrzykładowe domeny używane w atakach w różnych okresach:\n\n**Domena** **Data wykorzystania**\n\nautoryzacja-poczty.interia.site 2021-06-07\n\ninteria.weryfikacja-uzytkownika.site 2021-10-25\n\nkonto.safe-onet.online 2021-11-09\n\npoczta.walidacja-konta.space 2021-12-28\n\npoczta.walidacja-uzytkownika.space 2022-01-26\n\nusluga.kontrola-poczty.top 2022-04-12\n\nkonto.weryfikacja-uzytkownika.top 2022-07-15\n\nKażdy rozesłany link zawiera unikalny parametr, dzięki któremu atakujący są w stanie śledzić\nskuteczność kampanii dla każdej z ofiar pojedynczo – od otwarcia maila poprzez osadzone\nobrazki, przez kliknięcie w link, do podania danych.\n\n## Wykorzystanie przejętych stron\n\nW okresie od czerwca 2021 do stycznia 2022, atakujący wykorzystywali przejęte polskie\nstrony internetowe, na których pod dedykowanymi ścieżkami umieszczali przekierowania do\nphishingu. W mailach był podawany adres przejętej strony, często z długoletnią reputacją,\nzamiast nowo założonej domeny przez atakujących. Mogło to pomóc w ominięciu filtrów\nantyspamowych. Przykład strony z takim przekierowaniem pokazano poniżej:\n\n\n-----\n\nKomunikat udaje informację o stosowaniu plików cookie. Dopiero po kliknięciu \"Przejdź do\nserwisu\" ofiara była kierowana na docelową stronę wyłudzającą dane logowania, jak\npokazano poniżej:\n\n## Technika Browser in the Browser\n\n\n-----\n\nOd marca 2022 roku grupa UNC1151 zaczęła stosować technikę Browser in the Browser, o\nktórej [ostrzegaliśmy w naszym artykule. Początkowo była ona wykorzystywana głównie w](https://cert.pl/posts/2022/04/ataki-browser-in-the-browser/)\natakach ukierunkowanych na obywateli Ukrainy, ale obecnie obserwujemy ją także w Polsce.\nTechnika ta może być wyjątkowo niebezpieczna i łatwa do przeoczenia. Polega ona na\nwyświetleniu w ramach odwiedzanej strony pozornie nowego okna przeglądarki,\nzawierającego fałszywy panel logowania. Okno to, będąc elementem strony, jest na tyle\ndobrze wykonane, że ofiara może mieć trudność z odróżnieniem spreparowanego okna od\nfaktycznego nowego okna aplikacji.\n\nPoniżej prezentujemy jedną z ostatnich kampanii tego typu skierowaną do użytkowników\nskrzynek na Onecie:\n\nW kolejnym kroku po kliknięciu \"Dalej\" ofiara była proszona o podanie hasła. Podzielenie\nprocesu na dwa etapy jest celowym działaniem mającym uśpić czujność i zwiększyć\nzaangażowanie ofiary:\n\n\n-----\n\n## Podsumowanie\n\nGrupa UNC1151, która, jak wynika z analiz przeprowadzonych przez firmy Google i\nMandiant, z dużym prawdopodobieństwem powiązana jest z białoruskim rządem, od ponad\nroku atakuje skrzynki pocztowe polskich obywateli. Wykorzystywane techniki z biegiem\nczasu ulegają zmianie, ale motyw przewodni używanych wiadomości, jak i cel pozostaje ten\nsam.\n\nW obliczu działań grupy UNC1151 mocno zachęcamy do zapoznania się z naszym\n[poradnikiem bezpiecznego użytkowania poczty elektronicznej i mediów społęcznościowych](https://cert.pl/uploads/docs/CERT_Polska_Bezpieczna_poczta_i_konta_spolecznosciowe.pdf)\noraz podzielenia się tą publikacją z bliskimi. Bez działań uświadamiających tego typu ataki\nnie skończą się i dalej będą ulegały modyfikacjom – nie da się ich całkowicie wyeliminować\nwyłącznie środkami technicznymi.\n\n\n-----\n\nZachęcamy również do zgłaszania wszelkich podejrzanych stron przez formularz na stronie\n[https://incydent.cert.pl/. Jak wynika z](https://incydent.cert.pl/) [naszych danych, w 2021 roku dzięki Waszym](https://cert.pl/posts/2022/04/statystyki-obslugi-incydentow-2021/)\nzgłoszeniom uchroniliśmy innych użytkowników przed blisko 4 milionami prób wejść na\nzłośliwe strony.\n\n\n-----",
    "language": "PL",
    "sources": [
        {
            "id": "05d7b179-7656-44d8-a74c-9ab34d3df3a2",
            "created_at": "2023-01-12T14:38:44.599904Z",
            "updated_at": "2023-01-12T14:38:44.599904Z",
            "deleted_at": null,
            "name": "VXUG",
            "url": "https://www.vx-underground.org",
            "description": "vx-underground Papers",
            "reports": null
        }
    ],
    "references": [
        "https://papers.vx-underground.org/papers/Malware Defense/Malware Analysis 2022/2022-07-19 - Development of UNC1151-Ghostwriter attack techniques.pdf"
    ],
    "report_names": [
        "2022-07-19 - Development of UNC1151-Ghostwriter attack techniques.pdf"
    ],
    "threat_actors": [
        {
            "id": "aa73cd6a-868c-4ae4-a5b2-7cb2c5ad1e9d",
            "created_at": "2022-10-25T16:07:24.139848Z",
            "updated_at": "2025-03-27T02:02:10.120505Z",
            "deleted_at": null,
            "main_name": "Safe",
            "aliases": [],
            "source_name": "ETDA:Safe",
            "tools": [
                "DebugView",
                "LZ77",
                "OpenDoc",
                "SafeDisk",
                "TypeConfig",
                "UPXShell",
                "UsbDoc",
                "UsbExe"
            ],
            "source_id": "ETDA",
            "reports": null
        },
        {
            "id": "8a33d3ac-14ba-441c-92c1-39975e9e1a73",
            "created_at": "2023-01-06T13:46:39.195689Z",
            "updated_at": "2025-03-27T02:00:03.01861Z",
            "deleted_at": null,
            "main_name": "Ghostwriter",
            "aliases": [
                "PUSHCHA",
                "Storm-0257",
                "DEV-0257",
                "UAC-0057",
                "UNC1151",
                "TA445"
            ],
            "source_name": "MISPGALAXY:Ghostwriter",
            "tools": [],
            "source_id": "MISPGALAXY",
            "reports": null
        },
        {
            "id": "0409120f-2b1f-4edd-a696-75d312eb2890",
            "created_at": "2023-01-06T13:46:39.463928Z",
            "updated_at": "2025-03-27T02:00:03.09996Z",
            "deleted_at": null,
            "main_name": "Hezb",
            "aliases": [
                "Mimo"
            ],
            "source_name": "MISPGALAXY:Hezb",
            "tools": [],
            "source_id": "MISPGALAXY",
            "reports": null
        },
        {
            "id": "119c8bea-816e-4799-942b-ff375026671e",
            "created_at": "2022-10-25T16:07:23.957309Z",
            "updated_at": "2025-03-27T02:02:10.048343Z",
            "deleted_at": null,
            "main_name": "Operation Ghostwriter",
            "aliases": [
                "DEV-0257",
                "Operation Asylum Ambuscade",
                "PUSHCHA",
                "Storm-0257",
                "TA445",
                "UAC-0051",
                "UAC-0057",
                "UNC1151"
            ],
            "source_name": "ETDA:Operation Ghostwriter",
            "tools": [
                "Agentemis",
                "Cobalt Strike",
                "CobaltStrike",
                "HALFSHELL",
                "Impacket",
                "RADIOSTAR",
                "VIDEOKILLER",
                "cobeacon"
            ],
            "source_id": "ETDA",
            "reports": null
        },
        {
            "id": "f53f4b13-b055-426f-876a-18cf9a0f4fa0",
            "created_at": "2024-05-01T02:03:08.129377Z",
            "updated_at": "2025-03-27T02:05:17.412789Z",
            "deleted_at": null,
            "main_name": "MOONSCAPE",
            "aliases": [
                "UAC-0051 ",
                "UNC1151 ",
                "TA445 "
            ],
            "source_name": "Secureworks:MOONSCAPE",
            "tools": [
                ""
            ],
            "source_id": "Secureworks",
            "reports": null
        }
    ],
    "ts_created_at": 1673535969,
    "ts_updated_at": 1743041571,
    "ts_creation_date": 1660793324,
    "ts_modification_date": 1660793324,
    "files": {
        "pdf": "https://archive.orkl.eu/08bb4fdf1d919b7bf8fd3e2521972b3ade4b46fd.pdf",
        "text": "https://archive.orkl.eu/08bb4fdf1d919b7bf8fd3e2521972b3ade4b46fd.txt",
        "img": "https://archive.orkl.eu/08bb4fdf1d919b7bf8fd3e2521972b3ade4b46fd.jpg"
    }
}